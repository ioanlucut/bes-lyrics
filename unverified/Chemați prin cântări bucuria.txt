[title]
Chemați prin cântări bucuria

[sequence]
1,2,3,4

[1]
Chemați, prin cântări, bucuria!
Chemați-o cu voi când lucrați,
Căci Tatăl vă dă-mpărăția,
Ca-n ea voi să vă bucurați.

/: Chemați bucuria să vină,
Ea-ntrece comori și averi
Așa-i bucuria divină:
Te umple de sfinte puteri. :/

[2]
Trezește-te azi tu, țărână!
Și suflet și duh vă treziți
Și harfă și tu alăută,
Cu toate-ntr-un glas vă uniți.

/: Căci Tatăl găsește plăcere
În fiul cel vesel oricând,
Ce greul și multa durere
Le duce pe umeri cântând. :/

[3]
Lăsați bucuria divină
Să joace pe fețe și-n duh,
Cu ea veți putea voi străbate
Pustiul cu-al lui greu zăduf.

/: Amarul și îngrijorarea
Fugi-vor de parcă n-au fost,
Cântarea va pune pe fugă
Întreg iadul cel fioros. :/

[4]
Mereu bucurați-vă-n toate
Că-n toate afla-veți cântări,
Și-n ele-aripi ca să vă poarte
Spre tot mai seninele zări.

/: Din ceruri pornită-i cântarea
Și-n ceruri se va-ntoarce iar,
Păstrați-i curată cărarea
Ce duce spre marele har. :/