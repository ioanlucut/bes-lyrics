[title]
Dacă-ntr-o tainică vreme

[sequence]
1,2,3,4

[1]
Dacă-ntr-o tainică vreme
Din lut Cineva mă făcu
/: Și dacă sunt om și nu vierme
O, Doamne, așa ai vrut Tu :/

[2]
Dacă am grai și nu muget
Să spun ce iubesc și ce nu
/: Și dacă am harul să cuget
O, Doamne, așa ai vrut Tu :/

[3]
Dacă m-ai scos din neghină
Nu viața-mi urâtă-Ți plăcu
/: Nu eu am vrut iarăși lumina
O, Doamne, ci Tu, numai Tu :/

[4]
Dacă voi merge odata
La Cel ce din duh mă născu
/: Voi spune de-a pururea „Tată
Te laud, c-așa ai vrut Tu” :/