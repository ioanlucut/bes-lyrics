[title]
Ca stropii de rouă ce udă câmpul înverzit

[sequence]
1,2,3,4

[1]
Ca stropii de rouă ce udă câmpul înverzit
Ca norii din văzduh ce-aleargă necontenit
Ca raza de soare ce umple văzduhul mereu
/: Doresc Isuse să umpli și sufletul meu. :/

[2]
Cum cerbul dorește izvorul cristalin
Cum râul gonește, aleargă spumegând
Alerg și eu Doamne spre Tine cu un dor mai sublim
/: Să-mi dai din apa ce curge din tronul divin. :/

[3]
Cum stelele noaptea pe cer eu le zăresc
Oricât le-aș privi frumos ele strălucesc
Privește Isuse azi spre ființa mea
/: Vino și fă-mă să strălucesc ca o stea. :/

[4]
Nu poți găsi un loc mai bun și mai frumos
Decât lângă Tine să fiu mereu voios
La Tine e harul, la Tine e pacea mea
/: Toți cei ce vin la Tine s-or repausa. :/