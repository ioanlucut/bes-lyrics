[title]
Văd Doamne chipul Tău strălucitor

[sequence]
1,c,2,c,3,c,4,c

[1]
Văd, Doamne, chipul Tău strălucitor
Și-n stele sus, și-n soare, și în nor
Dar chipul Tău și omul l-a purtat,
În vremea când era nevinovat
Căci după chipul Tău Tu l-ai creat,
Să fie sfânt și fără de păcat.

[chorus]
/: Omule, nu întâmplarea
Ți-a dat chipul minunat
Dumnezeu, cu îndurarea
El te-a binecuvântat :/

[2]
Văd, Doamne, mâna Ta de Creator,
Și-n văi adânci și-n vârful munților,
În piatra care scapără scântei
Și în parfumul florilor de tei
Și-n fagurul ce picură din roi
Căci le-ai creat pe toate pentru noi.

[3]
Văd, Doamne, chipul Tău în adunări
Prin Duhul Sfânt, cu dar de vindecări
Tu locuiești, în cerul strălucit,
Dar vii și lângă omul umilit,
Ca să-l ridici din umilința lui
Și-n carul mântuirii să îl sui.

[4]
Văd, Doamne, mâna Ta în orice zi,
Și-n răsărit, și-n soarele apus
În stropul cel de rouă cristalin
Și-n norii care, plini de apă, vin
Să cadă peste lutul frământat,
Să crească rodul binecuvântat.