[title]
Lipește-mi, Doamne, sufletul de Tine

[sequence]
1,2,3,4

[1]
Lipește-mi, Doamne, sufletul de Tine,
Mai mult ca floarea veșnică de stânci,
/: Să uit de ani, de lume și de mine
Și să privesc adânc în ochii Tăi adânci. :/

[2]
Lipește-mi, Doamne, sufletul de Tine,
Din visul meu să nu mă mai deștept,
/: Să simt și slava zărilor senine
Și inima de om ce-Ți bate-n piept. :/

[3]
Lipește-mi, Doamne, sufletul de Tine,
Ca pe-un levit de altarul său divin,
/: Să n-am nici plug în văi, nici holde pline,
Ci Tu să-mi fii și pâine-n veci și vin. :/

[4]
Lipește-mi, Doamne, sufletul de Tine
Ca pe-o ființă smulsă de la greu.
/: Ridică-mă din valea de suspine
Și ascunde-mă cu Tine-n Dumnezeu. :/
