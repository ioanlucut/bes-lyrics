[title]
Vestea bună a păcii {alternative: {*}, composer: {Marian Fedur}, writer: {Alexandra-Ligia Negru}, arranger: {*}, interpreter: {*}, band: {*}, key: {*}, tempo: {*}, tags: {*}, version: {*}, genre: {*}, rcId: {*}, contentHash: {*}}

[sequence]
v1.1,v1.2,c1.1,c1.2,v2.1,v2.2,c,v3.1,v3.2,c2.1,c2.2

[v1.1]
Peste pământul adâncit în bezne,
Se-aștern fiorii reci dinspre apus,
Vești de războaie se-mprăștie lesne,
Iar pacea-n lume ca prin vis s-a dus.

[v1.2]
Dar cufundați în adâncimi de noapte,
Ne zboară gândul înspre alt decor,
Dintr-un tablou, plutind prin timp, departe,
Cu magi, un staul rece și păstori.

[c1.1]
El, Prințul păcii, pacea ne vestise,
Umil la Betleem când S-a-ntrupat,
Adeverind ce prin profeți promise,
De-a lungul vremii Domnul minunat.

[c1.2]
El pacea Lui ne-o dă cu-ndestulare,
Dar nu ca lumea cu al ei miraj,
Ci clocotind în inimile care
Înving necazul lumii prin curaj.

[v2.1]
El Rege-Pace pentr-un ceas al urii,
El, duh zdrobit pentru un trist destin,
Copil umil prin zgomotele lumii
Și Domn și Rob și Frate, dar și Fiu.

[v2.2]
Prin dragoste îngenunchează ura,
Prin viață rupe-al morții trist drapel
Căci Prințul păcii biruiește lumea
Și îndrăznind noi biruim prin El.

[v3.1]
Ce Fiu al slavei a ales Calvarul,
Când blând la Betleem S-a-ntrupat!
Purtând rușinea și sorbind paharul
Întregii lumi cu suflet vinovat.

[v3.2]
Ce pace ne coboară în tăcere
În sufletul cuprins de ațipiri
Când medităm acum a câta oară
La Betleemul dulcii amintiri.

[c2.1]
El, Prințul păcii, pacea ne vestise,
Umil la Betleem când S-a-ntrupat,
Adeverind ce prin profeți promise,
De-a lungul vremii Domnul minunat.

[c2.2]
El pacea Lui ne-o dă cu-ndestulare,
Dar nu ca lumea cu al ei miraj,
Ci clocotind în inimile care
/:Înving necazul lumii prin curaj :/
Să ai curaj!


