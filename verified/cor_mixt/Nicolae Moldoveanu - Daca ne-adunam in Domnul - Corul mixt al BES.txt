[title]
Dacă ne-adunăm în Domnul {alternative: {*}, composer: {Nicolae Moldoveanu}, writer: {*}, arranger: {*}, interpreter: {*}, band: {*}, key: {*}, tempo: {*}, tags: {*}, version: {Corul mixt al BES}, genre: {*}, rcId: {*}, id: {iitXw7ejKKfuD6wTrmX9Yx}, contentHash: {67d46e}}

[sequence]
v1,v2,v3,v4,e

[v1]
Dacă ne-adunăm în Domnul, dacă-avem al Lui Duh Sfânt,
Dacă inimile noastre una-n părtășie sunt,
Dacă-avem a Lui iubire, dacă-avem a Lui sfânt țel,
Atunci orișicând ne strângem este între noi și El.

[v2]
Atunci Tatăl ne ascultă tot ce-I cerem fericit,
Atunci Fiul ne-nsoțește prin Cuvântul Lui sfințit,
Atunci Duhul ne îndrumă în tot lucrul Său deplin
Și-ntre noi se vede rodul mult și dulce și divin.

[v3]
Dar când fără unitate și iubire ne-adunăm,
Când nici dor, nici părtășie nu avem și nu căutăm,
Când trăim păcate-ascunse, când ni-e gândul mânios,
În zadar atunci ne strângem, ne-adunăm fără Hristos!

[v4]
Dumnezeule ai milă, nu lăsa-ntre noi nicicând
Lipsa Ta și nelucrarea Duhului ceresc și blând,
Nu lăsa-ntâlnirea noastră fără dragoste și har
Ca să nu ne fie lupta și-alergarea în zadar!

[e]
Nu lăsa-ntâlnirea noastră fără dragoste și har
Ca să nu ne fie lupta și-alergarea în zadar!
