[title]
Cu Tine nu sunt singur, Doamne, orice-ar fi {alternative: {Psalmul 139}, composer: {Benoni Catană}, writer: {*}, arranger: {Iulian Teodorescu}, interpreter: {*}, band: {*}, key: {*}, tempo: {*}, tags: {*}, version: {corul mixt al BES}, genre: {*}, rcId: {*}, id: {oNFrX35Q4yX5zVT9ed9mDK}, contentHash: {8b0d76}}

[sequence]
v1,v2,b,c,v3,b2,c

[v1]
Cu Tine nu sunt singur, Doamne, orice-ar fi,
Căci Tu mă cercetezi de-aproape și mă știi,
Tu știi când stau pe loc sau când la drum pornesc,
Pătrunzi în gândul meu cu Duhul Tău ceresc.

[v2]
Tu știi cuvântul meu ‘nainte de-al rosti,
Cu drag mă înconjori, prin har să pot trăi.
Eu nu pot să cuprind înțelepciunea Ta,
Dar vreau să Te slăvesc cât viață voi avea.

[b]
Unde pot fugi să m-ascund de fața Ta?
În munte sau la margine de mare?
Chiar și-n ceruri sus de-aș zbura, mă vei afla,
În bezna lumii, Tu ești al meu soare.

[c]
Tu m-ai întocmit, Tu m-ai zămislit,
Tu ai fost mereu cu mine Dumnezeu și Tată.
Fii în veci slăvit, veșnic preamărit
Căci Tu m-ai zidit o făptură minunată!

[v3]
Când nu eram născut, știai viața mea,
Cu dragoste de-atunci m-ai scris în cartea Ta.
O, cât de nepătruns e planul Tău divin,
A Ta e viața mea și Ție Ți-o închin!

[b2]
Nimicește, Doamne, tot planul celui rău
Și ura ce-o arată pentru Tine!
Preamărit în veci fie Numele Tău,
Dreptatea Ta și faptele-Ți divine!
