[title]
Am găsit la Tine adăpost {alternative: {*}, composer: {P. Craiovan}, writer: {*}, arranger: {*}, interpreter: {*}, band: {*}, key: {*}, tempo: {*}, tags: {*}, version: {Corul mixt al BES}, genre: {*}, rcId: {*}, id: {9NqVtPo22DptAchENnu59F}, contentHash: {aa3a46}}

[sequence]
v1.1,v1.2,c1.1,c1.2,v2.1,v2.2,c1.1,c1.2,v3.1,v3.2,c1.1,c1.2,e

[v1.1]
Am găsit la Tine adăpost
În ziua grea, în ceasuri grele,
Când valul vieții furtunos
Ne-amenința cu grea durere.

[v1.2]
Am alergat atunci la Tine,
Stăpân al lumii, Creator,
Iar Tu, din slăvile senine,
Ai ascultat al Tău popor.

[c1.1]
Azi cu toții Îți cântăm,
Adunând, din an în an,
Voci și inimi, tot ce-avem,
Le jertfim pe-al Tău altar.

[c1.2]
Să răsune a noastre glasuri
Peste cerul însorit,
Acelui ce, peste veacuri,
Cu har bogat ne-a însoțit!

[v2.1]
Am găsit la Tine adăpost
În noaptea grea a încercării,
Când toți urmașii Tăi au fost
Cuprinși de valul disperării,

[v2.2]
Ne-ai dăruit atunci putere,
Ai fost alături în strâmtori
Și-n clipe grele de durere,
Prin Tine, am fost biruitori!

[v3.1]
Am găsit la Tine adăpost
Când inima plângea zdrobită,
Izbăvitor doar Tu ne-ai fost
În ceasuri grele de ispită.

[v3.2]
Ai fost cu noi atunci, o, Doamne,
Ne-ai învățat cum să răbdăm,
Ne-ai ajutat să ducem crucea,
De-aceea, astăzi, Îți cântăm!

[e]
Acelui ce, peste veacuri,
Cu har bogat ne-a însoțit!
Ne-a însoțit.
