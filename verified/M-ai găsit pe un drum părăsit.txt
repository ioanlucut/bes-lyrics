[title]
M-ai găsit pe un drum părăsit

[sequence]
1,c,2,c,3,c,4,c

[1]
M-ai găsit pe un drum părăsit,
În al lumii noroi prăbușit.
Brațul Tău, sfânt Isus, m-a luat
Din păcat, de noroi m-ai spălat.

[chorus]
Ce sunt eu să privești Tu la mine?
Am iubit doar păcatul în lume.
Pentru mine, Isus, Te-ai jertfit,
Domnul meu, cât de mult m-ai iubit!
/: Sunt o mână de țărână,
Dar Te laud, Doamne! :/

[2]
Numai Tu m-ai văzut prăbușit
În păcat, de Satan rău lovit.
Tu, Isus, rănile mi-ai legat,
Suferința cea grea mi-ai luat.

[3]
Am văzut cum senini ochii Tăi
Cu iubire-au privit spre ai mei,
Cu al Tău glas duios mi-ai vorbit:
„Te salvez, fiindcă mult te-am iubit!”

[4]
În a mea inimă a intrat
Salvatorul cel sfânt, minunat.
O lumină-i de-acum viața mea,
Duhul Sfânt mi-a umplut inima.