[title]
O inimă curată, de Tine a fost schimbată

[sequence]
c,1,c,2,c,3,c

[1]
O inimă curată, de Tine a fost schimbată,
M-ai curățit, Isuse, de păcat.
/: Eu am venit la Tine,
Tu mă cunoști prea bine
Și știu că Tu de toate m-ai iertat. :/

[chorus]
O inimă-nțeleaptă și plină de iubire
Să locuiască-n mine, la bine și la greu.
O inimă zdrobită, dar plină de povețe,
Pe mulți ca să-i îndrume spre Tine, Dumnezeu!

[2]
O inimă smerită, de multe ori lovită,
Ea nu se schimbă, Doamne, niciodat’.
/: Rămâne credincioasă,
Căci Domnul, El, veghează,
Căci tu cu Dumnezeu te-ai împăcat. :/

[3]
Eu vreau să merg pe cale,
Dar Tu să-mi dai răbdare
Să trec cu bine, Doamne, tot ce-i rău.
/: La Tine e puterea
Ce alină-oricând durerea,
Căci Tu ești Doamne, Dumnezeul meu. :/