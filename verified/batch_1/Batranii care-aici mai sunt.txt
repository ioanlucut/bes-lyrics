[title]
Bătrânii care-aici mai sunt

[sequence]
1,c,2,c,3,c,4,t

[1]
Bătrânii care-aici mai sunt
Și cei care-au murit
Când veneau la rugăciune
De-un foc erau cuprinși.

/: Pe pământ sau pe podele
Își plecau genunchii lor
Și din ochi izvor de lacrimi
Brăzdau fețele lor. :/

[chorus]
/: Dar noi unde ne găsim?
Credința cum ne-o trăim?
Nu cumva avem doar forma
Primilor creștini? :/

[2]
Un fior trecea prin inimi
Când numele Lui Isus
Era rostit în adunare
Și înălțat nespus.

/: Duhul Sfânt era în slujbă
Și schimba inimi pe loc,
Lacrimile pline de speranță
Curgeau din ai lor ochi. :/

[3]
Pace-adâncă ca din Cer
Venea când pe pământ,
Imnuri sfinte se cântau
Spre slava Celui Sfânt.

/: Numai „Amin și-Aleluia”
Răsuna-n popor,
De credeai că vin și îngeri
Să cânte în cor. :/

[4]
Deseori când se-ntâlneau
Sau la despărțire,
Zâmbetu-mpletit cu lacrimi
Era a lor iubire.

/: Bucuroși se cuprindeau,
Toți erau la fel,
Singurul înălțat în inimi
Era Sfântul Miel. :/

[chorus 2]
/: Creștini veniți să ne silim,
Cu pași grăbiți să pășim,
În credința ce-a fost dată
Primilor creștini. :/
