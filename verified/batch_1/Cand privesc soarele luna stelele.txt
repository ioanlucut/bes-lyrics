[title]
Psalmul 136 (Alexandru Groza)

[sequence]
c,1,c,2,c,3,c

[1]
Când privesc soarele, luna, stelele,
Universul, așa de sublime,
Mă așez în genunchi, Domnului mă închin
Să-L proclam Creator, sfânt, divin.

Prin Cuvântul lui sfânt toate
El le-a creat cu înțelepciune.
El din viața Lui viață și nouă ne-a dat;
Numele Lui fie-n veci lăudat!

[chorus]
Tot pământul să-L laude pe Domnul,
Neamurile să I se închine Lui,
Pentru-a Sa minunată lucrare
Căci în veac ține îndurarea Lui!

Tot pământul să-I cânte mărire,
Creatorului sfânt mulțumire
Pentru dragostea Lui fără de sfârșit
Căci în veac ține îndurarea Lui!

[2]
Lăudați pe Domnul, căci este bun,
Căci în veac ține îndurarea Lui!
Pe Acel ce singur face minuni
Căci în veac ține îndurarea Lui!

Lăudați pe Dumnezeul dumnezeilor
Căci în veac ține îndurarea Lui!
Pe Acel ce-a făcut cerurile mari
Căci în veac ține îndurarea Lui!

[3]
Lăudați pe Domnul domnilor
Căci în veac ține îndurarea Lui!
Pe Acel ce a întins pământul pe mal
Căci în veac ține îndurarea Lui!

Lăudați pe Dumnezeul cerurilor
Căci în veac ține îndurarea Lui!
Pe Cel ce dă hrană oricărei făpturi
Căci în veac ține îndurarea Lui!
