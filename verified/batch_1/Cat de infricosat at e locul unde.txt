[title]
Oare n-ai știut c-aici e Domnul?

[sequence]
1,c,2,c,3,c,4,c

[1]
Cât de înfricoșat e locul unde
Domnul ne vorbește prin Cuvânt,
Iar pe scara cerului coboară
Îngeri aducând mesajul sfânt.

[chorus]
Oare n-ai știut c-aici e Domnul
Oare n-ai știut c-aici e El?
Dumnezeu din slăvi ne cercetează
Căci aici e casa Lui,
Poarta cerului, Betel.

[2]
Ca și Iacov prin acea pustie,
Poate nici tu nu știi unde ești.
Domnul stă aici, deasupra scării,
Astăzi poți cu El să te-ntâlnești.

[3]
Căci așa ne-a spus Mântuitorul
Când era la noi jos pe pământ:
Dacă doi sau trei vor fi împreună
Sunt și Eu prezent prin Duhul Sfânt.

[4]
Dacă vrei să-I simți a Lui prezență,
Dacă vrei să-I vezi puterea Sa,
Cheamă-L pe Isus azi cu credință
Și de poala hainei nu-L lăsa.
