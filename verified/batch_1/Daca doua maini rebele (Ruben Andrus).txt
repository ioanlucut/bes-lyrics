[title]
Dacă două mâini rebele {Author: {Ruben Andruș}}

[sequence]
1,2,3,4

[1]
Dacă două mâini rebele
Nu te-ar ține orb, mereu,
Te-ai opri în clipe grele,
Și, privind cu dor la stele,
/: Ai vedea că-i scris pe ele:
„Dumnezeu”! :/

[2]
Dacă două vechi zăvoare
Nu te-ar ține surd mereu,
Ai șopti: „Ce meșter oare
Scoate păsări cântătoare?”
/: Și ți-ar spune orice floare:
„Dumnezeu”! :/

[3]
Dacă marea întristării
Nu te-ar ține rob mereu,
Ai striga în largul zării:
„Cine-i Tatăl îndurării?”
/: Și ți-ar spune valul mării:
„Dumnezeu”! :/

[4]
Dacă ți-ai vedea veșmântul
Care-mbracă vechiul „eu”,
Ai uda de plâns pământul
Și primind cu drag Cuvântul,
/: L-ai simți în piept pe Sfântul
Dumnezeu! :/
