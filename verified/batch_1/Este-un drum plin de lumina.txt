[title]
Este-un drum plin de lumină

[sequence]
1,c,2,c,3,c,4,c

[1]
Este-un drum plin de lumină
Spre-un oraș îndepărtat,
Unde-i glorie, mărire,
Fericire ne-ncetat.

Zilnic merg pe drumu-acesta,
Ca să pot intra și eu
În orașul sfânt din ceruri,
La tronul Lui Dumnezeu.

[chorus]
/: Eu sunt călător, pe pământ străin,
Înspre țara sfântă, peregrin. :/

[2]
Azi, orașul este templu
Pentru Dumnezeul sfânt,
Dar curând el se va umple
Cu oameni de pe pământ.

Și iubirea ce ne-o poartă
Ne ajută să simțim
Dorul pentru noua casă,
Unde vrem și noi să fim.

[3]
Orașu-acesta e gata,
Pregătită-i casa ta.
Dumnezeu așteaptă clipa
Când ești gata să te ia.

Deci, nu dispera pe cale
Și nu fi îngrijorat!
Tu, doar laudă-L pe Isus
Și iubește-L ne-ncetat.

[4]
Este-un drum plin de lumină
Spre-un oraș îndepărtat,
Unde-i glorie, mărire,
Fericire, ne-ncetat.

Hai cu toți pe drumu-acesta
Care duce-n ceruri, sus.
Vom trăi o veșnicie
Împreună cu Isus!
