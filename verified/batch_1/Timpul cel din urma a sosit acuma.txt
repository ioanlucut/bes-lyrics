[title]
Timpul cel din urmă a sosit acuma

[sequence]
1,c,2,c,3,c,4,c,5,c,6,c

[1]
Timpul cel din urmă a sosit acuma,
Fraților, ca să ne pocăim.
Firea pământească vrea să ne robească,
Dar cu toți din somn să ne trezim!

[chorus]
Iată, Domnul, frate, la inimă-ți bate,
Deschide-I și nu Îl refuza.
Lumea și trufia, pofta și mândria
Alungă-le din inima ta!

[2]
Domnul cercetează și apoi lucrează
În fiii Săi care I se supun.
Care se umilește și se pocăiește,
Îl conduce pe-al vieții drum.

[3]
Dar să știi, amice, Cel Rău vrea să strice
Credința ta, ca să dai ’napoi
Dar te roagă tare, cu credință mare,
Și strigă: „Ah, Doamne, fii cu noi!”

[4]
Azi, se profețește că-n curând sosește
Al lumii mare Judecător.
Biblia arată că Cel fără pată
Va fi ca al nost’ scump Mântuitor.

[5]
Azi, mulți se-nspăimântă de lucrarea sfântă,
Zicând ca nu-i lucru-adevărat.
Auzind vorbire-n alte limbi străine,
Pe cel ce-i cu Duh Sfânt botezat.

[6]
Dar Ioel arată vestea adevărată,
Lucru mare, clar și lămurit.
Despre profeție și de limbi străine
Pe care azi cu toți le-am auzit.