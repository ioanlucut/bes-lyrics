[title]
Doar în Hristos mă-ncred mereu

[sequence]
1,2,3,4

[1]
Doar în Hristos mă-ncred mereu,
Lumina și tăria mea,
O stânca tare-i Dumnezeu
Când e furtună-n viața mea.

De-ar fi să trec prin valea grea
Și de-ar fi noapte-n jurul meu,
Mă mângâie prezența Sa,
Doar în Hristos mă-ncred mereu!

[2]
Doar în Hristos sfânt și divin,
În chip de om El s-a-mbrăcat,
Darul divin, neprihănit,
De păcătoși batjocorit.

Mânia Tatălui de sus
S-a potolit la Golgota.
În locul meu muri Isus,
Iar eu trăiesc prin moartea Sa!

[3]
Au pus lumina în mormânt,
În întuneric L-au lăsat,
Dar nu s-a stins, căci Domnul Sfânt
A treia zi a înviat!

Biruitor e Domnul meu,
Blestemul greu a ridicat.
Eu sunt al Lui, căci Dumnezeu,
Cu sânge m-a răscumpărat.

[4]
În fața morții când voi sta,
Doar în Hristos mă-ncred mereu,
Căci orice pas din viața mea
Îl hotărăște Dumnezeu.

Din mâna Lui nu va putea,
Nimic și nimeni să mă ia,
Pân’ ce la Domnul plec și eu,
Doar în Hristos mă-ncred mereu.