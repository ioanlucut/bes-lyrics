[title]
Mulțimea îndurărilor

[sequence]
1,c,2,c,3,c

[1]
Când eu privesc în urma mea,
Văd, Doamne sfinte, pașii Tăi
Cum m-au purtat pe munți înalți,
Dar și-n prăpăstii și în văi.

[chorus]
Lucrarea Tu-Ți însuflețești,
O, Doamne-n cursul anilor,
Ajută-ne să nu uităm
Mulțimea îndurărilor!

[2]
Când prin cuptoare ne-ai trecut
Ca pe cei trei, Tu ne-ai vegheat.
Focul nu ne-a atins,
Putere, Doamne, Tu ne-ai dat.

[3]
Prin valea morții de am fost
De nici un rău nu ne-am temut,
Când umbrele-i ne-amenințau
Lumina Sfânt-a apărut.

[chorus]
Lucrarea Tu-Ți însuflețești,
O, Doamne-n cursul anilor,
/: Ajută-ne să nu uităm
Mulțimea îndurărilor! :/
