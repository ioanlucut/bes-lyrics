[title]
Intrat-ai în grădină să vezi rodirea mea

[sequence]
1,2,3,4,5,6,7,8

[1]
Intrat-ai în grădină să vezi rodirea mea,
Te-ai bucurat sau, Doamne, te-ai întristat de ea?
Mi-ai cercetat iubirea ce roade am adus,
Te-ai desfătat în ele sau te-ai mâhnit, Isus?

[2]
De m-ai căutat la rugă în odăița mea
Și ai găsit-o goală, căci nu eram în ea,
O, iartă-mi nepăsarea și-mi pune-un dor în piept
Să caut rugăciunea și-așa să Te aștept.

[3]
Genunchii-n slăbiciune Tu să mi-i întărești
Să-i pot pleca-n smerenie, așa cum Tu dorești,
Și oțelește-mi brațul ca să-l ridic spre cer,
Chiar de mi-ar fi cărarea prin arșiță sau ger.

[4]
De m-ai căutat la jertfă și tot nu m-ai aflat
Și n-ai găsit altarul întreg, ci dărâmat,
O, iartă-mi nevegherea și dă-mi putere iar
S-astup orice spărtură-ntregind al meu altar.

[5]
Să-ndepărtez icoane și idolii lumești,
Să-mi fie jerfta-ntreagă, așa cum Tu dorești,
S-aduc o jertfă sfântă de bun miros trăind
Ca-n ziua cercetării să fiu găsit veghind.

[6]
De mi-ai căutat iubirea de frați și, în loc de ea,
Găsita-i judecată și ură-n viața mea,
O, iartă-mă de vina de-a fi un mincinos
Și dă-mi de zi în suflet iubirea Ta, Hristos.

[7]
De-am căutat ’nălțare să-mi fac cu mâna mea,
O, iartă-mi Tu mândria și-n seamă n-o ținea.
Putere dă-mi ca-n rugă să stau mereu smerit,
Să am parte de harul astfel făgăduit.

[8]
Azi vin să-Ți cer iertare, căci știu că n-am avut
Smerenie și-ascultare așa cum ai cerut,
Un an de îndurare Îți cer să îmi mai dai
Și din grădina sfântă Te rog să nu mă tai.