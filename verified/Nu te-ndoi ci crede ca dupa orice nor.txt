[title]
Nu te-ndoi, ci crede că după orice nor

[sequence]
1,2,3,4

[1]
Nu te-ndoi, ci crede că după orice nor
E-un soare și mai dulce și mai strălucitor.
/: Nu norul este veșnic, ci soarele-i acel
Ce-nvinge și rămâne stăpân în urmă el. :/

[2]
Nu te uita la tine că ești atât de slab,
Nici la vrăjmașul care te-ar nimici degrab’.
/: Nu te uita la ziduri, la porțile de fier,
La ura ce scrâșnește, ci uită-te la cer. :/

[3]
Nu te-ndoi, ci crede că dincolo de tot,
Veghează Dumnezeul puternic, Savaot.
/: Că nici un păr nu-ți cade, că nicio clipă nu-i,
Că nu-i nicio-ncercare, decât prin voia Lui. :/

[4]
Și dacă crezi puternic, nimica nu-i spre rău,
Ci totul se va-ntoarce spre-un și mai bine-al tău.
/: Nu te-ndoi, ci crede că-n ceasul cel mai greu,
Clipită de clipită veghează Dumnezeu! :/
