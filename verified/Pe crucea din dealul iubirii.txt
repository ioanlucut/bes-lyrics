[title]
Pe crucea din dealul iubirii

[sequence]
1,c,2,t,3,e

[1]
Pe crucea din dealul iubirii,
Pe culmea lipsită de flori,
Se stinge Făclia iubirii,
Privind spre albastrele zări.

[chorus]
/: Te plânge izvorul din vale
Și raza de soare-n amurg,
Se scutură florile-n cale
Și stelele toate se-ascund. :/

[2]
Ce mulți au aflat în iubire,
Izvorul de dulci mângâieri,
Iar astăzi privirea-mi spre culme
Îi caută și nu-s nicăieri.

[chorus 2]
/: Doar mama aleargă la cruce,
Privește spre cer suspinând,
În locul-I să rabde s-ar duce,
Pe lemnul de groază murind. :/

[3]
Iar ochii ce-au plâns în grădină
Se-ndreaptă spre cer rugători.
Spre Cel ce durerile-alină,
Se-ndreaptă al meu Salvator.

[ending]
/: Părinte-al iubirii sublime,
O, iartă cumplitul păcat!
Al Meu duh se-ndreaptă spre Tine,
O, iartă-i, căci nu știu ce fac! :/
