[title]
Pe câmpul de război Tu ești cu mine

[sequence]
1,c,2,c,b,c

[1]
Pe câmpul de război Tu ești cu mine,
Mă-mbărbătezi să lupt ca un viteaz,
Îmi pui în mână sabia și scutul
Și îmi promiți că singur nu mă lași!

Mă ține tare-a Ta făgăduință,
Că lupta după ce-o voi termina,
Îmi voi primi din mâna Ta cununa
Și-n carul biruinței voi umbla!

[chorus]
/: Biruitor eu voi umbla,
Nu e dușman împotrivă să-mi stea!
Tu mă conduci cu dreapta Ta,
Isuse a Ta e victoria! :/

[2]
Pe marea-nvolburată ești cu mine,
Cuvântul Tău mi-e ancoră și far,
Mă ține tare-a Ta promisiune,
Că-n zori de zi ajunge-vom la mal!

[bridge]
/: De-i lupta-ncrâncenată
Și vin săgeți arzând,
Nu tremur, nu mi-e teamă,
Știu lângă cine lupt! :/x3