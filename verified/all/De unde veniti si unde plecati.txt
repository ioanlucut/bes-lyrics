[title]
De unde veniți și unde plecați {contentHash: {#11bcfb}}

[sequence]
v1,v2,v3,v4,v5

[v1]
De unde veniți și unde plecați,
Iubiți călători minunați?
Cu finici în mâini și-n alb îmbrăcați
Spre ce comoară alergați?

Noi mergem, căci Isus ne-așteaptă pe nori.
Noi mergem la scumpul nostru Mântuitor.
Cu Isus pe veci noi ca să fim,
Cu El să ne înveselim.

[v2]
Dar hainele albe unde le-ați spălat?
Cu ce fel de ape le-ați albit?
Așa strălucire n-am mai întâlnit
Decât una-n cerul slăvit.

Pe dealul Golgotei izvor am aflat
Și hainele noastre acolo le-am spălat.
Prin sângele Mielului nevinovat,
În sângele Lui cel curat.

[v3]
Măreață cântarea ce o fredonați
În cinstea cui o cântați?
Iar cununa sfântă din aur curat,
O, cine frumos v-a-mbrăcat?

Acolo-n Calvar noi un Domn am aflat,
Cununa de spini capul I-a încoronat.
Iar nouă, în schimb, fiindcă L-am urmat,
Cunună de aur ne-a dat.

[v4]
Nimic n-am avut mai scump pe-acest pământ
Ca Domnul ce-a fost în mormânt.
Cu lacrimi o viață noi ne-am hrănit
De dorul Celui iubit.

În al Său Cuvânt El așa ne-a promis,
Că vom fi cu El cu toții în paradis.
Pe-acest Isus noi Îl căutăm
Căci vrem să Îl lăudăm.

[v5]
E aproape venirea, vine, e pe drum.
Mireasa-L așteaptă acum.
Deschis este cerul, iar pe bolta lui
Apare în slavă Isus.

O, vino, o, vino, iubit Salvator!
O, vino să te vadă-ntregul popor.
Căci anii s-au scurs mai mult de două mii
De când Te-așteptăm să vii.
