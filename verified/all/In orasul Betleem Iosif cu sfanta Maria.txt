[title]
În orașul Betleem, Iosif cu sfânta Maria {contentHash: {#f95247}, id: {hmL7tdTtQth86kkSN77HrX}}

[sequence]
v1,v2,v3

[v1]
În orașul Betleem, Iosif cu sfânta Maria,
Osteniți de-atâta drum, caută loc de găzduire.
Nimenea nu a dorit să-i primească-n casa lor,
Doar un staul au găsit ca să nască-un pruncușor.

/: Acolo în iesle, jos, S-a născut Isus Hristos,
Îngeri cântă sus în cer, S-a născut Emanuel! :/

[v2]
Dar, deodată pe pământ, o lumină se ivește
La păstorii de pe câmp, îngerul le glăsuiește:
„Nu vă temeți, căci aduc vestea bună în popor:
Astăzi s-a născut un Prunc, S-a născut Mântuitor!”

/: Acolo în iesle, jos, S-a născut Isus Hristos,
Iar păstorii din câmpie, cântă plini de bucurie! :/

[v3]
Sărbătoarea este mare, chiar și azi sună colindul,
Vestea bună se aude de răsună-ntreg pământul.
Hai, cu toții să cântăm slavă, slavă-n cerul sfânt,
Pruncului să ne-nchinăm, pace fie pe pământ!

/:Acolo în iesle, jos, S-a născut Isus Hristos.
Slavă Ție, Dumnezeu, căci avem pe Fiul Tău! :/
