[title]
Mai sus de nori {Author: {Not an Idol}}

[sequence]
1,c,2,c,b,w,c

[1]
O lume fără culoare, când prețuim tot ce n-are valoare.
Dragoste care dispare, indiferență arsă de soare.
Stăm camuflați în mulțime, privind în jos, visăm la înălțime.
Mergem pe drumuri străine.

[chorus]
/: E o dragoste mai sus de nori, care umple viața de culori,
Aripile-ntinde peste noi și dă liniștea ’napoi. :/

[2]
Noi ridicăm azi hotare și așteptăm să vină o schimbare,
Nu știm ce-nseamnă iertare. Avem răspuns la orice acuzare.
Ducem, cu grijă în spate, doar amintiri și vise expirate,
Trăim în singurătate și am uitat că undeva

[bridge]
Tu m-ai văzut de sus prin mii de stele, când eu priveam în noapte către ele,
Prin mila Ta, Tu Te-ai atins de mine. Cât m-ai iubit!

[bridge 2]
Ai coborât și m-ai luat de mână. M-ai scos din întuneric la lumină.
Nu mai contează ce spune lumea. Eu liber sunt!
