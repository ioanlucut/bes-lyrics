[title]
O, pân’ la Tine, Doamne, s-ajungă ruga mea {contentHash: {#b41ea6}, id: {wgkMg48sxuxkCDQStfvJDT}}

[sequence]
v1,v2,v3,v4

[v1]
O, pân’ la Tine, Doamne, s-ajungă ruga mea,
Să-mi dai înțelepciune căci Tu ai spus așa,
S-ajungă-ale-mele cereri la Tine-acolo sus,
S-aduci, Tu, izbăvire, căci Tu așa ai spus.

[v2]
A mele buze, Doamne, vestească slava Ta
C-atunci am bucuria sfântă de-a pururea,
Să spună a mea limbă Cuvântul Tău cel sfânt
Că a Tale legi, Stăpâne-n veci neclintite sunt.

[v3]
Să-mi fie a Ta mână un ajutor deplin
Căci veșnic vreau, Isuse, porunca Ta s-o țin,
Suspin dup-ajutorul și mântuirea Ta
Și legea Ta-i plăcerea și desfătarea mea.

[v4]
Slăvească-Te-al meu suflet, să-Ți cânte pe-al Tău plac
Și sfânta-Ți judecată să mă susție-n veac,
Să nu mă pierd, Isuse, o scapă-mă de rău
Că nu Îți uit porunca, respect Cuvântul Tău.
