[title]
Ce-ai găsit, Doamne, la mine {contentHash: {205f04}, id: {qwG3BV3k38pzWcpmaZF9jS}, rcId: {__NONE__}}

[sequence]
v1,c,v2,c,v3,c

[v1]
Pribegeam cândva departe
Rătăcind pe căi, în noapte.
Dar Tu, Doamne, m-ai iubit,
M-ai salvat, Isus de moarte.

[c]
Ce-ai găsit, Doamne, la mine?
N-am nimic bun, nici frumos,
Ai venit din înălțime
Să salvezi un păcătos.
Ce-ai găsit, Doamne, la mine?
Că așa mult m-ai iubit,
Ai lăsat chiar slăvi divine
Și în brațe m-ai primit.

[v2]
Într-o zi, împins de gloate,
Te-am văzut cu crucea în spate
Și-am strigat, în rând cu toți:
„Să fii astăzi dat la moarte!”
Când ceream cu ură osânda,
De sub fruntea-Ți sângerândă,
Mă chemau doi ochi senini
Și-o privire-atât de blândă.

[v3]
Plâng de-atunci și mi-e rușine
Și Te caut mereu, Străine.
Căci mi-e dor, mi-e dor, mi-e dor
Să mă iei, Isus, la Tine!
N-aș putea, o, Sfinte Tată,
Să Îți răsplătesc vreodată
Dragostea Ta, Doamne bun,
Poate niciodată.
