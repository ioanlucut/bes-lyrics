[title]
Când raze apar

[sequence]
1,c,2,c,3,c

[1]
Când raze apar și ceru-i de jar în răsărit,
Când stele pe cer se sting și se pierd în infinit,
Al nopții hotar cu al ei lung coșmar e pe sfârșit,
Atunci, Doamne, știu și simt că ești viu și-s fericit.

[chorus]
De aceea-Ți cânt, Te slăvesc și Te laud,
O, Domnul meu, ești minunat, ești minunat!
De aceea-Ți cânt, Te slăvesc și Te laud,
O, Domnul meu, ești minunat, ești Dumnezeu!

[2]
Când vânturi pustii cu a lor vijelii mă îngrozesc,
Când norii trăsnesc și oriunde lovesc rămâne scrum,
Eu știu că exiști și toate le miști, o, Domnul meu,
Și-n munți și-n abis, pe toate stă scris Numele Tău.

[3]
Și-n ape adânci și-n peșteri și-n stânci, ești peste tot,
Și văi și câmpii, Tu toate le ții în mâna Ta,
În toate domnești și faci ce voiești, ești Preaînalt,
Nespus de frumos, ești Domn glorios și Înălțat.
