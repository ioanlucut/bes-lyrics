[title]
Revarsă azi o binecuvântare {alternative: {*}, composer: {*}, writer: {*}, arranger: {*}, interpreter: {*}, band: {*}, key: {*}, tempo: {*}, tags: {*}, version: {*}, genre: {*}, rcId: {*}, contentHash: {*}}

[sequence]
v1,c,v2,c,v3,c,v4,c,v5,c

[v1]
Revarsă azi o binecuvântare
Spre-al Tău popor, o, Doamne, Te rugăm!
Cu milă să privești spre-a Ta lucrare,
Căci înspre Tine ruga ne-o-ndreptăm!

[c]
A Ta este slava, în veci Te-nălțăm,
Ești mare și puternic Dumnezeu!
La Tine venim, cu toții Te rugăm
Să binecuvântezi locașul Tău.

[v2]
Așa cum Solomon odinioară
Spre ceruri rugăciunea a-nălțat,
Și noi venim la Tine, sfinte Tată,
Că ce sfințești Tu-i binecuvântat.

[v3]
O, Tată, ochii Tăi mereu privească
Asupra casei Tale pururea,
Ascultă astăzi rugăciunea noastră,
Dă, Doamne, binecuvântarea Ta!

[v4]
Îți mulțumim, o, bunule Părinte
Că Tu-nspre noi cu milă vei privi!
La ruga ce-o-nălțăm de-aici spre Tine
Răspuns prin harul Tău noi vom primi.

[v5]
Iar când pe nori, cu glorie și slavă,
Vei reveni să-Ți iei ai Tăi copii,
Cu toți vrem să plecăm cu Tine-acasă,
În sfântul Tău locaș din veșnicii.
