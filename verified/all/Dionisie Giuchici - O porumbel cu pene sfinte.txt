[title]
O, porumbel cu pene sfinte {author: {Dionisie Giuchici}, contentHash: {6efb03}, id: {i7eq9c6MyWUCbssKGA7dpG}, rcId: {4541}}

[sequence]
v1,c,v2,c,v3,c,v4,c,v5,c

[v1]
O, porumbel cu pene sfinte
Ce ai zburat din veșnicii,
Noi Te rugăm, rugăm fierbinte,
Noi Te rugăm la noi să vii!

[c]
/: Mai vin’ odată, :/ (3x)
Porumbel ceresc și sfânt!
/: Mai vin’ odată, :/ (3x)
La noi pe pământ!

[v2]
Ni-e dor, ni-e dor de-a Ta cântare,
Cântată-n limbile de foc,
Ca-n ziua-ntâi de la Rusalii,
Când ai mișcat casa din loc.

[v3]
Cobori, cu pacea Ta cerească,
Adu-ne pace pe pământ,
Din pacea Ta dumnezeiască,
O, porumbel ceresc și sfânt!

[v4]
O, Duh Preasfânt, de sus din slavă
Cobori în chip de porumbel
Și fă-i pe toți să înțeleagă
Că și astăzi lucrezi la fel.

[v5]
Ni-e dor, ni-e dor de dimineața
Când vom zbura în jurul Tău
Și vom uita pe veci durerea,
Sus la tronul lui Dumnezeu.
