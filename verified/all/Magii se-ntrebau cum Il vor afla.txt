[title]
Magii se-ntrebau cum Îl vor afla

[sequence]
v1,c,v2,c

[v1]
Magii se-ntrebau cum Îl vor afla
Căci în Betleem un Rege ni s-a dat,
Un Rege, e Isus!
Dar iată, o stea din Răsărit
Spre ieslea cu paie pe magi îi conducea,
Pe magi îi conducea.

[c]
/: O lumină-n întuneric pentru noi a răsărit,
Dumnezeu Atotputernic jos în lume a venit,
Duhul Sfânt dintr-o fecioară pe Isus L-a plămădit.
Pentru oameni din iubire,
El din slavă a venit. :/

[v2]
Îngeri de lumină din slavă veneau,
În noaptea senină pe Isus lăudau
Pe Isus lăudau,
Păstorii-ntr-un gând turma și-au lăsat
Spre staul alergând la micul împărat,
La micul împărat.
