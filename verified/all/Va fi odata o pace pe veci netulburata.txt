[title]
Va fi odată o pace pe veci netulburată {contentHash: {#2a669b}, id: {nDyhh7Ks8JAsUnBthaGR6P}}

[sequence]
v1,v2,v3,v4

[v1]
Va fi odată o pace
Pe veci netulburată,
Va crește-odată grâul
Ca cedrii din Liban,

Va fi odată-o turmă
Din lumea asta toată,
/: Și mieii n-o să aibă
Atunci nici un dușman. :/

[v2]
Iubirea o să aibă
O patrie slăvită,
În care Adevărul,
Doar El va fi-mpărat,

În care bucuria
Va fi desăvârșită,
Și Domnul singur soare
De-a pururi adorat. :/

[v3]
Acum mă rog cu frații
Plângând cu frunți plecate,
Aici stropesc cu lacrimi
Atâtea căi de dor,

Acolo însă toate
Pe veci vor fi uitate,
/: Ne vom scălda-n lumină,
În veșnicul izvor. :/

[v4]
O, viitor de aur,
Cuprinde-mă în tine,
Cu inima și ochii
Desprinși de tot ce-i jos.

Să ai pentru totdeauna
Tot sufletul din mine,
/: Aprins ca o mireasmă
Pe calea Lui Hristos. :/
