[title]
Chiar dacă vântul a vrut în zbor {contentHash: {7b3ac6}, id: {s2bM8MUq2RNLDMJXHh8Z6Z}}

[sequence]
v1,v2,v3,v4,v5,v6

[v1]
Chiar dacă vântul a vrut în zbor
În turme să ne-mpartă,
/: Dar tot o cale, tot un dor
Și tot un duh ne poartă. :/

[v2]
Chiar dacă azi pe orice plai
Sunt oi împrăștiate,
/: Dar tot un staul, sus, în Rai
Și un Păstor au toate. :/

[v3]
Chiar dacă n-am păstrat măcar
Un singur dulce nume,
/: Dar tot o jertfă, tot un har
Ne-a smuls pe toți din lume. :/

[v4]
Chiar dacă azi oftăm stingheri
Că ne-a-mpărțit furtuna,
/: Dar toți vom fi odată-n Cer
Și-acolo vom fi una. :/

[v5]
Acum când pașii lui Isus
Se-aud tot mai aproape,
/: Să ne unim în dragoste,
Iubind frate pe frate. :/

[v6]
Veniți în jurul lui Isus
Să înfruntăm furtuna
/: Căci El E singurul Păstor
Iar turma Sfântă-i una. :/
