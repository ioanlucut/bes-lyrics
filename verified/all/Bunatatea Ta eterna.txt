[title]
Bunătatea Ta eternă {contentHash: {#3ddc09}, id: {x9E55RH9hJgWeUU9oE3TQm}}

[sequence]
v1,c,v2,c,v3,c

[v1]
Bunătatea Ta eternă,
Doamne, Dumnezeul meu,
Ea mi-e cea mai dulce pernă
De odihnă, când mi-e greu.

Ea mă scapă de povară,
Când mi-e sufletu-apăsat
Și mă ușurează iarăși,
/: Ca s-alerg mai avântat. :/

[c]
/: Bunătatea Ta, bunătatea Ta! :/

[v2]
Bunătatea Ta mă-ndeamnă
Grabnic să mă pocăiesc,
Ca să știu adânc ce-nseamnă
Răul care-l săvârșesc.

Ea mă-ndeamnă înspre cruce,
Spre Isus cel răstignit,
Să-nțeleg că El aduce
/: Pace-n duhul meu trudit. :/

[v3]
Bunătatea Ta-mi gătește
Un prea-dulce viitor,
Căci ea zilnic se-nnoiește
Și când urc și când cobor.

Laudă și închinare
Pentru bunătatea Ta,
Îți aduc cu-nflăcărare,
/: Doamne-acum și-n veac așa. :/
