[title]
Chemați, prin cântări, bucuria! {rcId: {2161}, id: {3KmpRPScTKp3LUriVn9PzL}, contentHash: {0ee17b}}

[sequence]
v1.1,v1.2,v2.1,v2.2,v3.1,v3.2,v4.1,v4.2

[v1.1]
Chemați, prin cântări, bucuria!
Chemați-o cu voi când lucrați
Căci Tatăl vă dă-mpărăția,
Ca-n ea voi să vă bucurați.

[v1.2]
/: Chemați bucuria să vină,
Ea-ntrece comori și averi
Așa-i bucuria divină:
Te umple de sfinte puteri. :/

[v2.1]
Trezește-te azi, tu, țărână!
Și suflet și duh vă treziți
Și harfă și tu alăută,
Cu toate-ntr-un glas vă uniți.

[v2.2]
/: Căci Tatăl găsește plăcere
În fiul cel vesel oricând,
Ce greul și multa durere
Le duce pe umeri cântând. :/

[v3.1]
Lăsați bucuria divină
Să joace pe fețe și-n duh,
Cu ea veți putea voi străbate
Pustiul cu-al lui greu zăduf.

[v3.2]
/: Amarul și îngrijorarea
Fugi-vor de parcă n-au fost,
Cântarea va pune pe fugă
Întreg iadul cel fioros. :/

[v4.1]
Mereu bucurați-vă-n toate
Că-n toate afla-veți cântări
Și-n ele-aripi ca să vă poarte
Spre tot mai seninele zări.

[v4.2]
/: Din ceruri pornită-i cântarea
Și-n ceruri se va-ntoarce iar,
Păstrați-i curată cărarea
Ce duce spre marele har. :/
