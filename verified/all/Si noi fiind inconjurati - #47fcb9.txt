[title]
Și noi fiind înconjurați

[sequence]
v1,v2,v3,v4,v5,v6,v7

[v1]
Și noi, fiind înconjurați
De-un nor așa de martori
/: Să-nlăturăm orice păcat,
Privind spre malul celălalt,
Așa creștinii au luptat,
Ei nu s-au dat în lături. :/

[v2]
Să le urmăm c-un dor nespus
Credința lor supremă,
/: Căci au luptat și au învins,
Creștinii noștri ce s-au stins,
De dorul Lui au fost cuprinși,
Mergeau cântând pe-arene. :/

[v3]
Când legile i-amenințau
Și-atunci ei n-aveau frică.
/: Când fiarele le slobozeau,
Pe mici și mari îi sfâșiau,
Dar ei de dor mai mult ardeau,
Nici de-asta n-aveau frică. :/

[v4]
De foame istoviți, de frig,
Ei pribegeau departe.
/: Prin munți și peșteri alungați,
Prin temniță în fier legați,
Lovit mai crud și-amenințați,
De Domnul nu-i desparte. :/

[v5]
Cântau al mântuirii cânt,
Mergând pe orice cale
/: Și-atuncea când intrau pe rând,
În subterane toți cântând,
Celui ce zice „Vin curând,
Vegheați în așteptare”! :/

[v6]
Căci am să vin ca și un hoț
În noaptea cea târzie.
/: Vegheați, păziți ale Mele porți
Și atunci Eu n-am să vin ca hoț
Când voi striga la voi, la toți:
„Mireasa Mea să vină!” :/

[v7]
În vremea ce ne-a mai rămas
Să stăm în așteptare
/: Și înapoi, nu, niciun pas!
’Nainte!, să nu dăm răgaz,
Căci vine Mirele, chiar azi
Să Îi cântăm Osana. :/
