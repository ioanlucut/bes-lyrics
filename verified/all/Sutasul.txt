[title]
Sutașul

[sequence]
1,2,3,4,5

[1]
Te priveam cu atâta dispreț,
Te-am lovit fără nici un regret.
Suferința amară Te chinuia,
Nu știu cum de-ai putut îndura.

[2]
Eu sunt cel ce la moarte Te-a dus,
Pe la spate tot eu Te-am străpuns.
Ai căzut sub povara crucii de lemn,
Drumul morții era mult prea greu.

[3]
Eu sunt cel ce-a bătut cuiele,
Eu sunt cel ce ți-a luat hainele.
Se scurgeau stropi de sânge din trupul Tău,
Ai strigat către Dumnezeu.

[4]
„Tată, iartă-i căci nu știu ce fac!”
Înspre cer fruntea Ți-ai ridicat,
Te-ai uitat și la mine și m-ai iubit,
Ți-ai închis ochii și ai murit.

[5]
Sunt sutașul ce Te-a chinuit,
Poți, Te rog, să mă ierți, am greșit.
Îți ofer cu sfială sufletul meu,
Cred că ești Fiul Lui Dumnezeu!
