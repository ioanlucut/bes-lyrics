[title]
Eu nu mă tem când Tu ești lângă mine {alternative: {*}, composer: {Mariana Someșan}, writer: {Mariana Someșan}, arranger: {*}, interpreter: {*}, band: {*}, key: {*}, tempo: {*}, tags: {*}, version: {*}, genre: {*}, rcId: {*}, id: {7cqKtSsohjmWCpbNeNHidg}, contentHash: {336486}}

[sequence]
v1.1,v1.2,v2.1,v2.2,v3.1,v3.2,v4.1,v4.2

[v1.1]
Eu nu mă tem când Tu ești lângă mine
Chiar dacă norii vor să-apese greu.
Iubirea Ta din toate mă va scoate,
Căci Tu ești Domnul Dumnezeul meu.

[v1.2]
E-adevărat nu Te-am văzut ca Toma
Și mâna-n coasta Ta eu nu am pus,
Dar știu sigur că Tu ești lângă mine,
Căci fericiți sunt cei ce au crezut.

[v2.1]
Eu n-am cerut la Tin’ să vin pe ape,
Dar Tu m-ai scos de-atâtea ori din val
Și știu că mă privești cu bunătate
Și de trăiesc, trăiesc prin al Tău har.

[v2.2]
Căci Tu îmi dai din viața Ta, Isuse,
Și-n brațul Tău mă ții neîncetat.
Îți mulțumesc pentru a Ta iubire,
Îți mulțumesc, Isus că m-ai salvat!

[v3.1]
Eu n-am cerut un loc aparte lângă Tine,
Dar am venit la timp când m-ai chemat
Și, ca și Ioan la pieptul Tău, Isuse,
Zbuciumul inimii eu mi-am lăsat.

[v3.2]
Cu cât doresc să îți întorc iubirea,
Cu-atât mă văd, Isus tot mai sărac,
Dar Tu mi-ai dat în dar neprihănirea
Și după Tine sunt tot mai mult însetat.

[v4.1]
Te văd, Isus, în tot ce mă-nconjoară
Și mă gândesc la frumusețea Ta,
Tu mi-ai adus în suflet primăvară,
M-ai pus pe cerul nopții ca pe-o stea.

[v4.2]
Ajută-mă să luminez, Isuse,
Și dă-mi lumină din lumina Ta!
De-ar fi să pierd orice în astă lume,
Tu să rămâi mereu comoara mea.
