[title]
Acel ce pururi are grijă {author: {__A__}, contentHash: {8ac512}, id: {dSnn6EiqY6JY1ezkrcrDEN}, rcId: {5953}}

[sequence]
v1,c,v2,c,v3,c,v4,c,v5,c

[v1]
Acel ce pururi are grijă
De orișicine-i în necaz,
Îți numără și ție pașii
Și lacrimile pe obraz.

[c]
Să nu-ți pierzi, la necaz, credința
Și nici nădejdea când ți-e greu;
Nici dragostea, când ești la bine,
Că-n ele-L pierzi pe Dumnezeu!

[v2]
El știe cât să-ți lase lupta,
De greutăți și de-ndoieli,
La timp îți va trimite harul
Prin care sufletul să-ți speli.

[v3]
El știe cât să-ți lase-n lume
Viața-n bine să-ți răsfeți
Și să ți-o ia când e să-ți piardă
Comoara veșnicei vieți.

[v4]
El știe când e de mustrare
Nevoie spre-ndreptarea ta
El știe-n flacăra-ncercării,
Cât poți să stai și când s-o ia.

[v5]
Să mulțumești de tot ce Domnul
Îți dă-n viață de-orice fel,
Pe El Îl ai când ai credința
Nădejdea și iubirea-n El.
