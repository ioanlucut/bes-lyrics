[title]
Tu stai mai sus de ceruri, Prea-nalte Dumnezeu {contentHash: {#4672b6}}

[sequence]
v1,c,v2,c,v3,c,e

[v1]
Tu stai mai sus de ceruri,
Prea-nalte Dumnezeu,
Doar Tu cunoști misterul
Din universul Tău.

De ochii Tăi nu poate
Să stea nimic ascuns,
Ești peste tot și-n toate,
O, cât ești Tu de nepătruns!

[c]
Vino acum, arată-Ți slava,
Fă să Te cunoască orice om,
Prezența Ta s-aducă-ndurare,
Să fie udat azi orice pom.

[v2]
Tu stai mai sus de ceruri,
Prea-nalte Dumnezeu,
Și cauți oameni
Care ascultă glasul Tău.

Cu dragostea de Tată,
Din moarte și noroi,
Ne chemi mereu acasă,
Vrei să Te înduri de noi.

[v3]
Când vom ajunge-n ceruri,
Prea-nalte Dumnezeu,
Vom fi uimiți
De slava ce Tu o ai mereu,

Căci coruri fără număr
Îți cântă simfonii,
Din fața Ta
Pornesc râuri de ape vii.

[e]
Glorie Ție, o, Doamne mare,
Numele Tău e minunat,
Plini de credință, Ți-aducem onoare,
Azi printre noi Te-ai prezentat.
