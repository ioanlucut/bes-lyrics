[title]
Tu stai mai sus de ceruri, Prea-nalte Dumnezeu

[sequence]
1,c,2,c,3,c,e

[1]
Tu stai mai sus de ceruri, 
Prea-nalte Dumnezeu,
Doar Tu cunoști misterul 
Din universul Tău.

De ochii Tăi nu poate 
Să stea nimic ascuns,
Ești peste tot și-n toate, 
O, cât ești Tu de nepătruns!

[chorus]
Vino acum, arată-Ți slava,
Fă să Te cunoască orice om,
Prezența Ta s-aducă-ndurare,
Să fie udat azi orice pom.

[2]
Tu stai mai sus de ceruri, 
Prea-nalte Dumnezeu,
Și cauți oameni 
Care ascultă glasul Tău.

Cu dragostea de Tată, 
Din moarte și noroi,
Ne chemi mereu acasă, 
Vrei să Te înduri de noi.

[3]
Când vom ajunge-n ceruri, 
Prea-nalte Dumnezeu,
Vom fi uimiți 
De slava ce Tu o ai mereu,

Căci coruri fără număr 
Îți cântă simfonii,
Din fața Ta 
Pornesc râuri de ape vii.

[ending]
Glorie Ție, o, Doamne mare,
Numele Tău e minunat,
Plini de credință, Ți-aducem onoare,
Azi printre noi Te-ai prezentat.
