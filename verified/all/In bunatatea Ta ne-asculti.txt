[title]
În bunătatea Ta ne-asculți

[sequence]
1,2,3

[1]
În bunătatea Ta ne-asculți
A noastră rugăciune
Și inima ne-o ușurezi
De orice-amărăciune.

/: Ne-ntorci privirile mereu
Spre Tine, sfinte Tată,
Și prin Cuvânt ne întărești
De fiecare dată. :/

[2]
Nădejdea Tu ne-o-mprospătezi
Când vezi că se-ofilește
Și nicio piedică pe drum
Spre noi nu Te oprește.

/: Căci bunătatea Ta oricând
Cu mult mai mult întrece
Căderea-n care-am fost târâți
Și starea noastră rece. :/

[3]
Ești pentru vecii nesfârșiți
Izvorul mântuirii
Și peste noi mereu Ți-ntinzi
Veșmintele iubirii.

/: În bunătatea Ta răspunzi
Cu-a harului comoară,
Nicicând Tu nu ne-depărtezi
Și nu ne scoți afară. :/
