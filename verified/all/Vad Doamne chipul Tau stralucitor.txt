[title]
Văd, Doamne, chipul Tău strălucitor {contentHash: {6943bc}, id: {2vVpQBopaE2VndQejDh6Ya}, rcId: {__NONE__}}

[sequence]
v1,c,v2,c,v3,c,v4,c

[v1]
Văd, Doamne, chipul Tău strălucitor
Și-n stele sus, și-n soare, și în nor,
Dar chipul Tău și omul l-a purtat,
În vremea când era nevinovat.
Căci după chipul Tău Tu l-ai creat,
Să fie sfânt și fără de păcat.

[c]
/: Omule, nu întâmplarea
Ți-a dat chipul minunat
Dumnezeu, cu îndurarea
El te-a binecuvântat. :/

[v2]
Văd, Doamne, mâna Ta de Creator,
Și-n văi adânci și-n vârful munților,
În piatra care scapără scântei
Și în parfumul florilor de tei
Și-n fagurul ce picură din roi
Căci le-ai creat pe toate pentru noi.

[v3]
Văd, Doamne, chipul Tău în adunări
Prin Duhul Sfânt, cu dar de vindecări.
Tu locuiești în cerul strălucit,
Dar vii și lângă omul umilit,
Ca să-l ridici din umilința lui
Și-n carul mântuirii să îl sui.

[v4]
Văd, Doamne, mâna Ta în orice zi,
Și-n răsărit, și-n soarele apus,
În stropul cel de rouă cristalin,
Și-n norii care, plini de apă, vin
Să cadă peste lutul frământat,
Să crească rodul binecuvântat.
