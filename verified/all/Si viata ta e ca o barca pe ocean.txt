[title]
Și viața ta e ca o barcă pe ocean

[sequence]
v1,c,v2,c,v3,c,v4,c

[v1]
Și viața ta e ca o barcă pe ocean,
Ce zi și noapte merge întruna spre liman.
Deci, nu dormi, fii totdeauna veghetor,
Căci poți cădea în val foarte ușor!

[c]
/: Chiar dacă oceanele toate
Ar fierbe în val după val,
Nu-ți pierde credința, o, frate!
Tu mergi înainte spre mal. :/

[v2]
Și viața ta e-o viață plină de-ncercări,
La fel ca un vapor, se duce peste mări.
Și tu, în lume-aceasta, ești un călător,
În viața aceasta a-ncercărilor.

[v3]
Fii curajos, în marea luptă! Fii viteaz!
Când valurile se ridică în talaz,
Nu te lăsa în valul lumii biruit!
Deci, tu te luptă să fii mântuit!

[v4]
În lupt-aceasta, să nu fii descurajat,
Chiar dacă valurile vin neîncetat,
Tu să rămâi întotdeauna credincios!
Privirea ta să fie la Hristos!
