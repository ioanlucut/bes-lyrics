[title]
Nu ne lăsa să ne-ndoim {contentHash: {#c6411d}, id: {ewBRPSRVtUDoMZTz5XRJCi}}

[sequence]
v1.1,v1.2,c,v2.1,v2.2,c,v3.1,v3.2,c

[v1.1]
Nu ne lăsa să ne-ndoim,
În crâncena furtună!
Nu ne lăsa să ne-ngrozim,
Când fulgeră și tună!

[v1.2]
Nu ne lăsa să înghețăm,
În crunta viscolire!
Nu ne lăsa să nu-nsetăm,
De cea dintâi iubire!

[c]
Nu ne lăsa să ne-ndoim,
Isuse, de izbândă,
Căci, fără țel, ne prăbușim
În moarte și osândă.

[v2.1]
Nu ne lăsa îndepărtați,
De-ale noastre legăminte!
Nu ne lăsa neînfiorați,
De lacrima fierbinte!

[v2.2]
Nu ne lăsa să fim împinși,
Pe căi înșelătoare!
Nu ne lăsa să fim învinși
Și sfâșiați de fiare!

[v3.1]
Nu ne lăsa să părăsim
Credința noastră bună!
Nu ne lăsa să despărțim
Umblarea împreună!

[v3.2]
Nu ne lăsa dormind nicicând,
În lene și-n păcate!
Nu ne lăsa neînsetând
De cinste și dreptate!
