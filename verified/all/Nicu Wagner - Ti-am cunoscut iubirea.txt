[title]
Ți-am cunoscut iubirea {alternative: {*}, composer: {Nicu Wagner}, writer: {*}, arranger: {*}, interpreter: {*}, band: {*}, key: {*}, tempo: {*}, tags: {*}, version: {*}, genre: {*}, rcId: {*}, id: {nwJHv4GtqmLY4DFB6v8Wd9}, contentHash: {5c8383}}

[sequence]
v1,c,v2,c2,v3,c3

[v1]
Ți-am cunoscut iubirea, acolo, la fântână,
Când, plin de bunătate, Tu mi-ai întins o mână.
Mi-ai spus atunci ce nimeni nu mi-a mai spus vreodată,
Văzut-am că Tu, Doamne, îmi știi viața toată.

[c]
/: De-atuncea au trecut vremi de îndurare,
Ani buni de propășire și binecuvântare.
Mă simt legat de Tine, Isuse, prin credință,
Și simt cum ai Tăi îngeri păzesc a mea ființă. :/

[v2]
Tu faci ca să răsară al dimineții soare,
Și orice zi cu Tine e zi de sărbătoare,
E un prilej de laudă, de cânt și bucurie,
Căci Tu reverși în toate, Isuse, armonie.

[c2]
/: Te simt așa de-aproape în ceasuri de-ncercare,
Mă simt în siguranță pe brațul Tău cel tare.
În dragostea Ta mare, îmi dai belșug de pâine,
Mi-alungi din viață teama de ziua cea de mâine. :/

[v3]
Te simt în bucurie, dar și în suferință,
Când sunt pe culmi de slavă, dar și în umilință.
Se-ntunecă tot cerul când Îți ascunzi privirea,
Căci mă cufund în noapte de nu-Ți simțesc iubirea.

[c3]
/: Mă-ntreb adesea-n taină ce-aș face fără Tine
Și fără bucuria ce-ai pus-o Tu în mine,
Căci nu va fi în lume nimic să mă despartă
De marea Ta iubire, ce-n sânul ei mă poartă. :/
