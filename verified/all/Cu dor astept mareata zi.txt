[title]
Cu dor aștept măreața zi {contentHash: {#3458fe}}

[sequence]
v1,c,v2,c,v3,c,v4,c

[v1]
Cu dor aștept măreața zi
Când iarăși o să vie,
Isuse, scump și drag Isus,
A Ta Împărăție.

[c]
Ființa mea suspină
Și-atât de mult ar vrea
Ca, mai curând, să vină
Împărăția Ta!

[v2]
Pământu-ntreg va tresălta,
Cântând de bucurie,
Când Tu, Isuse, vei veni
Cu-a Ta Împărăție.

[v3]
Adâncă pace va domni
Și-adâncă armonie,
Atunci când Tu vei reveni,
Cu-a Ta Împărăție.

[v4]
Ajuta-mă ca să-Ți slujesc,
O, Doamne, numai Ție,
Ca-n ziua-aceea să primesc
A Ta Împărăție.
