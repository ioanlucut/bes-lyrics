[title]
Astăzi este ziua, cântărește bine! {contentHash: {#2c63d5}, id: {i27127oo4haCmwQB5RD7w4}}

[sequence]
v1,c,v2,c,v3,c

[v1]
Astăzi este ziua, cântărește bine!
Vezi cum stai cu Dumnezeu,
Dacă ai uleiul, candela ți-e plină,
Verifică, dragul meu!

Haina ți-e încinsă, ai încălțămintea,
Duhul adevărului?
Căci se-aud-n zare lupte, zgomot mare,
Care prevestesc:

[c]
/: Vine Isus! Vine Isus!
Mai e puțin și zice-vom deplin
Vine Isus! Vine Isus!
Și vom zbura spre-un cer senin. :/

[v2]
Domnul îți vorbește: „azi te pregătește,
Ceasul este pe sfârșit.
Stai în rugăciune, jertfe, fapte bune
Să fii aur curățit.”

Strânge în hambare lacrimi și sudoare,
Ce-ai lucrat pentru Isus,
Căci se-aud în zare lupte, zgomot mare,
Care prevestesc:

[v3]
Priveghează, turmă, că-n vremea din urmă
Vor fi glasuri de-amăgire,
Dacă-i cu putință să strice-n credință
Chiar poporul cel ales.

Cere, dar, putere, să ai înfiere
Prin Duhul cel Sfânt promis.
Stai în umilință, să ai biruință,
Căci vine Isus!
