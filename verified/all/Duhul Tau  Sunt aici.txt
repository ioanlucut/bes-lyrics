[title]
Duhul Tău / Sunt aici

[sequence]
v1,c,v2,c,c2,v3,c2,v4

[v1]
Orice-am face, Doamne, orice-am spune,
Fără Duhul Tău e goană după vânt
Și orice viață fără Tine-apune,
Umple-ne, Isus, cu Duhul Tău cel Sfânt.

[c]
Duhul Tău ne călăuzește, Doamne-n orice zi,
Duhul Tău mângâiere dă în vremile târzii,
Duhul Tău ne învață cum plăcuți să ne rugăm,
Duhul Tău, o, Doamne, așteptăm.

[v2]
Și cum vom sta noi oare în picioare
Când ziua judecății va veni?
În încercări cum n-au mai fost sub soare
Numai Duhul Tău ne poate întări.

[c2]
Sunt aici, la dispoziția Ta,
Cheamă-mă, Te voi asculta.

[v3]
E timpul potrivit pentru popoare,
Mai sunt în zgură încă mari comori,
Isus mai cheamă oameni în lucrare,
Să fie toți cu El biruitori.

[v4]
Suntem noi sare pentru lume-aceasta?
În întuneric suntem noi lumini?
Trăim ca Domnu-n vorbă și în faptă,
Să știe lumea că suntem creștini!
