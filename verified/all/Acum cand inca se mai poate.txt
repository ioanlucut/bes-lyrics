[title]
Acum, când încă se mai poate {contentHash: {039397}, id: {saSgFbsBifDVs5Xv4TaWcz}}

[sequence]
v1.1,v1.2,c,v2.1,v2.2,c,v3.1,v3.2,c

[v1.1]
Acum, când încă se mai poate,
Lucrează, frate, cu folos,
Că nu-i mai prețios din toate
Decât ce faci pentru Hristos.

[v1.2]
Cât încă ai suflare-n tine,
Mai poți ofrande să-I aduci,
Dar s-ar putea ziua de mâine,
Amicul meu, să n-o apuci!

[c]
/: Fă-ți timp pentru El,
Fă-ți timp pentru cer,
Din toate aceasta-i mai presus.
Fă-ți timp să iubești,
Fă-ți timp să te jertfești,
Fă-ți timp astăzi pentru Isus! :/

[v2.1]
Fă-ți timp pentru acei ce-n lume
Aleargă din rău spre mai rău,
Nu obosi, ci spune, spune
De dragostea lui Dumnezeu.

[v2.2]
Fă-ți timp și mergi fără cârtire
La patul celor suferinzi,
Căci ei așteaptă cu iubire
Măcar o mână să le-ntinzi!

[v3.1]
Fă-ți timp pentru copiii care
Rămas-au fără de părinți,
Să dai o simplă sărutare
Și-o clipă doar să îi alinți.

[v3.2]
Cât încă ai suflare-n tine,
Lucrează, frate, cu folos,
Căci ce faci pentru El rămâne.
Fă-ți astăzi timp pentru Hristos!
