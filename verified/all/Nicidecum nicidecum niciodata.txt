[title]
Nicidecum, nicidecum, niciodată {contentHash: {#62cf92}}

[sequence]
v1,v2,v3,v4,v5

[v1]
Nicidecum, nicidecum, niciodată
Gândul meu altui pas nu-l aștern,
/: În Isus viața mea e bogată,
Un izvor din etern, în etern. :/

[v2]
Nicăieri, nicăieri, nicio clipă,
Nu pot fi fericit fără El!
/: Lângă El, peste-a morții risipă,
Voi zbura ca un alb porumbel. :/

[v3]
În dureri, în necazuri și-n moarte,
Despărțire de Domnul meu nu-i!
/: Dacă inima nu mă desparte,
Orice-ar fi, orice-ar fi, sunt al Lui! :/

[v4]
Vom trăi veșnicii de iubire,
Mii de ani, zeci de mii, mii de mii!
/: Când o clipă cu El e-o uimire,
Ce va fi, ce va fi în veșnicii? :/

[v5]
Va veni, va veni Cel ce vine,
Hohotind, Îi voi plânge la piept.
/: Cât mai bate o inimă-n mine,
Îl doresc, Îl iubesc, Îl aștept! :/
