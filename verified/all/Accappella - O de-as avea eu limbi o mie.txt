[title]
O, de-aș avea eu limbi o mie {author: {Accappella}, contentHash: {21387f}, id: {fTZhWkScPs81e8xSsk7aMa}}

[sequence]
v1,v2,v3,v4

[v1]
O, de-aș avea eu limbi o mie
Și mii de buze să cuvânt
Pe tonuri mii, o armonie,
Spre slava Celui pururi sfânt!
/: I-aș mulțumi de ce-a făcut,
Cu mine, fiul cel pierdut. :/

[v2]
O, de-ar suna glasul meu tare,
Să se audă pân’ la cer!
Căci sângele-mi ca-ntr-o vâltoare,
Se zbate, Doamne, când Te cer.
/: De-ar fi toată suflarea mea,
Un imn spre închinarea Ta! :/

[v3]
De ce tăceți, puteri ale mele?
Mai sus, mai sus, zburați mai sus!
Aduceți veșnică cinstire
Și mulțumire lui Isus.
/: Și sufletul și trupul meu
Servească-n veci pe Dumnezeu. :/

[v4]
Cânta-voi imnuri Ție, Doamne,
Cât voi putea rosti cuvânt.
Și jertfa bucuriei mele,
Ți-aduc cât voi fi pe pământ.
/: Când buzele-mi n-or mai putea,
Suspinul meu Te-a lăuda. :/
