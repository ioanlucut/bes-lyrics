[title]
Tu-ai fost mereu de partea mea {contentHash: {#9075f9}, id: {i5eqm9ngLJTRCGRsY8oyqo}}

[sequence]
v1,c,v2,c,v3,c

[v1]
Tu-ai fost mereu de partea mea,
O, Domnul meu cel bun,
Cetate de scăpare, în care să m-ascund,
Când valea umbrei morții reci, ființa-mi chinuia,
Schimbându-mi cursul sorții,
Tu-ai fost salvarea mea.

[c]
/: De-aceea Te laud, Domnul meu!
De-aceea Te voi slăvi mereu!
Ești mare, ești sfânt, ești bun, ești minunat,
O, Domnul meu, fii binecuvântat! :/

[v2]
Doar Tu ai fost de partea mea,
Când toți m-au părăsit,
Când gheara disperării mă sfâșia cumplit,
În încercarea cea mai grea, doar Tu m-ai mângâiat,
Și m-ai luat în brațe,
Părinte minunat.

[v3]
De n-ar fi fost dragostea Ta,
Să spele-al meu păcat,
Cu sânge, la Golgota, o, Miel nevinovat,
Eram pentru vecii pierdut,
Dar, Tu m-ai căutat,
Iubire minunată, fii veșnic lăudat!
