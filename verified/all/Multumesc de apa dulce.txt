[title]
Mulțumesc de apa dulce

[sequence]
1,c,2,c,3,c,4,c,5,c

[1]
Mulțumesc de apa dulce
De izvor din care beau.
Cer iertare pentru apa
Tulburată făr’ să vreau.

[chorus]
/: Doamne, ține minte numai
Ce-am făcut pe placul Tău,
Dar nu-Ți mai aduce-aminte
De nimic din ce-a fost rău. :/

[2]
Mulțumesc de pâinea care
M-a hrănit flămând fiind.
Cer iertare pentru pâinea
Ce-am călcat-o neștiind.

[3]
Mulțumesc de rugăciunea
Prinsă înspre cer arzând.
Cer iertare rugăciunii
Închinată murmurând.

[4]
Mulțumesc de ziua plină
Folosită spre Hristos.
Cer iertare pentru ziua
Ce-am pierdut-o făr’ folos.

[5]
Mulțumesc de tot ce-n viață
Pentru Domnul am făcut.
Cer iertare pentru câte
Nu I-am dat și le-am pierdut.
