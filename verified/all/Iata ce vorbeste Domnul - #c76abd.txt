[title]
Iată, ce vorbește Domnul

[sequence]
v1,c,v2,c,v3,c

[v1]
Unde oare este pacea?
Unde s-o găsesc?
Unde să mă odihnesc?
Ca o pasăre rănită nu mai pot zbura,
Cine mă va mângâia?

[c]
Iată, ce vorbește Domnul,
Iată, ce vorbește Domnul:
/: „Dacă m-ai căuta cu toată inima,
N-ai fi lipsit de slava mea.” :/

[v2]
Am umblat prin astă lume fără Dumnezeu,
Nu eram copilul Său.
Am iubit păcatul lumii și m-am înșelat,
Inima mi-am tulburat.

[v3]
Tu mă chemi să vin la Tine, iată, că doresc,
Doamne, azi mă pocăiesc.
Las păcatul, vin la Tine pace ca să-mi dai,
Vreau să fiu cu Tine-n rai.
