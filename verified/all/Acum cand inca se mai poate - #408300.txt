[title]
Acum, când încă se mai poate

[sequence]
v1,c,v2,c,v3,c

[v1]
Acum, când încă se mai poate,
Lucrează, frate, cu folos,
Că nu-i mai prețios din toate
Decât ce faci pentru Hristos.

Cât încă ai suflare-n tine,
Mai poți ofrande să-I aduci,
Dar s-ar putea ziua de mâine,
Amicul meu, să n-o apuci!

[c]
/: Fă-ți timp pentru El,
Fă-ți timp pentru Cer,
Din toate aceasta-i mai presus.
Fă-ți timp să iubești,
Fă-ți timp să te jertfești,
Fă-ți timp astăzi pentru Isus! :/

[v2]
Fă-ți timp pentru acei ce-n lume
Aleargă din rău spre mai rău,
Nu obosi, ci spune, spune
De dragostea Lui Dumnezeu.

Fă-ți timp și mergi fără cârtire
La patul celor suferinzi,
Că ei așteaptă cu iubire
Măcar o mână să le-ntinzi!

[v3]
Fă-ți timp pentru copiii care
Rămas-au fără de părinți,
Să le dai o simplă sărutare
Și-o clipă doar să îi alinți.

Cât încă ai suflare-n tine,
Lucrează, frate, cu folos,
Căci ce faci pentru El rămâne.
Fă-ți astăzi timp pentru Hristos!
