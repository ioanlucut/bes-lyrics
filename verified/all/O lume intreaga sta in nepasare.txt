[title]
O lume întreagă stă în nepăsare

[sequence]
1,c,2,c,3,c

[1]
O lume întreagă stă în nepăsare
Și caută adăpost când vine o-ncercare,
Dar eu nu mă tem, dar eu nu mă tem.
În ceasul cel bun e stăpână pe toate,
Când Domnul îi vorbește, i-e frică de moarte
Dar eu nu mă tem, dar eu nu mă tem!

[chorus]
Dar eu nu mă tem, chiar dacă
Cei din jur mă părăsesc.
Dar eu nu mă tem, orice-ar veni,
Viața mea e-n mâna 
Celui ce-a murit pe lemn,
Cu mine Îl chem, și eu nu mă tem!

[2]
Ades’ vine-ncercarea, năvalnic ca marea
Și norii negri grabnic întunecă zarea,
Dar eu nu mă tem, dar eu nu mă tem.
Se spulberă cuvântul și orice speranță
Și nici măcar o clipă nu mai e siguranță,
Dar eu nu mă tem, dar eu nu mă tem!

[3]
Când oamenii cei răi mă-nconjoară cu ură,
Din cupa lor să-mi dea să beau o picătură,
Dar eu nu mă tem, dar eu nu mă tem.
Cu Domnul meu eu trec biruitor peste toate,
Din apă și din foc să mă scape El poate,
Dar eu nu mă tem, dar eu nu mă tem!
