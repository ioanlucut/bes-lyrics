[title]
Ridică-mă {author: {Otto Pascal}, contentHash: {82c7f1}, id: {uqzgtydfMHeMzeW1o1PnN2}, rcId: {112788}}

[sequence]
v1,c,v2,c,v3,c

[v1]
Sunt singur, târziu în noapte,
Umbre reci mă-nconjoară acum.
Ceața deasă mi-acoperă ochii,
Nu știu, Doamne, unde să mă duc.

[c]
Ridică-mă, că singur nu pot,
Ține-mă ascuns în Palma Ta,
Că sunt rănit, pustiu și gol,
Doar Tu poți tărie să-mi dai.

[v2]
Lovit sunt și fără speranță,
Rătăcit sunt, departe, stingher.
Tânjesc, Doamne, după siguranță,
Vreau să găsesc drumul către Cer.

[v3]
Aud șoapte tot mai confuze
Și mă-ntreb: „Doamne, unde ești?”
Te-aud în picuri de ploaie,
Vreau acum să-nțeleg ce-mi vorbești!
