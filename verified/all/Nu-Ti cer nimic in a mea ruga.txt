[title]
Nu-Ți cer nimic în a mea rugă {contentHash: {350464}, id: {jELAt5vv9eQDff2MvD1Bx8}}

[sequence]
v1.1,v1.2,c,v2.1,v2.2,c,v3.1,v3.2,c

[v1.1]
Nu-Ți cer nimic în a mea rugă
Când vin ’naintea Ta, Isus,
Ci doar ca o umilă slugă
Mă plec adânc smerit, supus.

[v1.2]
Nu-Ți cer averi, nici bogăție,
Nici faimă și nici altceva,
Vreau doar cereasca-mpărăție
Și harul Tău de-a pururea.

[c]
Nu-Ți cer nimic, nimic, Isus,
Ci doar să merg precum ai spus,
Ajută-mă, Te rog, aș vrea
Ca în toate să-mplinesc,
Să-mplinesc doar voia Ta.

[v2.1]
Nu-Ți cer nimic în asta lume
Decât alături să Te am,
Și când mă plec în rugăciune
Să simt al cerului balsam.

[v2.2]
Nu-Ți cer nimic ce omenirea
Aruncă astăzi pe pământ,
Ci vreau, o, Doamne, mântuirea
Și bucuria-n Duhul Sfânt.

[v3.1]
Nimic, nimic nu vreau din toate
Ce mă izbesc azi în priviri,
Doresc doar veșnica cetate
Și-a slavei Tale străluciri.

[v3.2]
Să simt cum Tu mă ții de mână
Și grija mea o porți mereu,
Și în dureri cum mă alină
Iubirea Ta de Dumnezeu.
