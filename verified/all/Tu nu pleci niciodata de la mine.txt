[title]
Tu nu pleci niciodată de la mine {author: {__A__}, contentHash: {7374eb}, id: {jE9YSoRmPZjXqnpyja2XbJ}, rcId: {219901}}

[sequence]
v1,v2,v3,v4,v5,v6

[v1]
Tu nu pleci niciodată de la mine
Și nicio clipă singur nu mă lași,
/: Tu ești mereu puterea ce mă ține
Din cei dintâi, la cei din urmă pași. :/

[v2]
Tu nu m-alungi, Isuse, ca pe-o zdreanță,
Ci ești mereu cu mine ca o stea.
/: Mi-ai pus în suflet, Doamne, o speranță
Cum nu e nimeni, să mi-o poată da. :/

[v3]
Cu Tine și rănit străbat cărarea,
Cu Tine eu veghez în ceas târziu.
/: Când Tu mă mustri, simt adânc mustrarea
Și când Te bucuri, totdeauna știu. :/

[v4]
Au fost odată râuri de păcate,
Dar sângele iertării a spus „Nu!”.
/: Oricâte-au fost, eu le-am uitat pe toate
Și bine știu că le-ai uitat și Tu. :/

[v5]
Sunt fericit, chiar dacă vrei să sufăr,
Când valuri vin și vânturi grele bat.
/: Plutesc pe ape ca un fir de nufăr
Pe care Tu-l păstrezi mereu curat. :/

[v6]
Îți mulțumesc că ești cu mine-n lume!
Îți mulțumesc că m-ai iubit mereu!
/: Îți mulțumesc că Tu mi-ai dat un nume,
Că-n Tine sunt și Tu ești Dumnezeu. :/
