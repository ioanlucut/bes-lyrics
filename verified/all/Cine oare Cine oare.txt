[title]
Cine, oare? Cine, oare?

[sequence]
v1,v2,v3,v4

[v1]
Cine, oare? Cine, oare,
Te-a scăpat din strâmtorare, Israel, Israel?
Cine te-a strigat pe nume
Și ți-a dat tărie-n lume, Israel, Israel?

/: Cine, oare, te-a salvat?
Cine te-a răscumpărat?
Cine altul decât El, Israel, Israel? :/

[v2]
Cine te-a scos din robie
Și ți-a dat o apă vie, Israel, Israel?
Cin’ te-a scos din mare-adâncă
Și ți-a dat apă din stâncă, Israel, Israel?

/: Cine ți-a dăruit țara
Și ți-a ridicat ocara?
Cine altul decât El, Israel, Israel? :/

[v3]
„Nu te teme-al Meu popor!
Eu îți vin în ajutor, Israel, Israel!”
Chiar dacă vrăjmașul vine,
Domnul luptă pentru tine, Israel, Israel!

/: „Prețul tău e-așa de mare
Pentru tine dau popoare!”
Iată, ce vorbește El, Israel, Israel! :/

[v4]
Cântă azi, poporul Meu:
„Te-nalț, Doamne, Dumnezeu, Dumnezeu, Dumnezeu!
De noi iarăși Te înduri,
Ne scoți din dărâmături, Dumnezeu, Dumnezeu.”

/: Țara ta va fi splendoare,
O lumină-ntre popoare,
Căci așa vorbește El, Israel, Israel. :/
