[title]
Spre țara luminii eterne

[sequence]
v1,c,v2,c,v3,c,v4,c

[v1]
Spre țara luminii eterne,
Noi azi călătorim,
Pe drum suferință se-așterne,
Dar noi o biruim.

[c]
/: Căci viața noastră-i plină
De cel mai mare dar,
Isuse, izvor de lumină
Și scump mărgăritar. :/

[v2]
Iubirea Ta astăzi ne cheamă
Din lumea de dureri
Și-n drumul spre țara cea dragă
Ne dă dulci mângâieri.

[v3]
Frumoasă, frumoasă e țara,
Ce Tu ne-ai pregătit,
Eternă va fi primăvara
În cerul fericit.

[v4]
De aceea privirea se-ndreaptă
Mai sus de zări, mai sus
De unde cu dor azi așteaptă,
Să vii, să vii Isus.
