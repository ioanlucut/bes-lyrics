[title]
Amăgit am fost de lume {contentHash: {#9eeefa}}

[sequence]
v1,c,v2,c,v3,c,v4,c,v5,c

[v1]
Amăgit am fost de lume,
Amăgit am fost mereu,
Până-n ziua-aceea mare
/: Când am fost salvat și eu. :/

[c]
/: M-a găsit, m-a salvat Dumnezeu!
/: Mi-a iertat, :/ mi-a spălat păcatul meu!
Lui Isus inima I-am predat,
Aleluia-I cânt, Sunt salvat! :/

[v2]
Banii mi-au fost amăgirea,
Banii m-au orbit mereu
Și cântam deșertăciunii,
/: Morții sufletului meu. :/

[v3]
Cei ce nu-L cunosc pe Isus
Astăzi mă batjocoresc,
Dar îndur orice ocară
/: Pentru Domnul meu ceresc. :/

[v4]
Toți cei dragi m-au dat uitării
Pentru simplu crezul meu,
Dar eu am o mângâiere
/: Nu mă uită Dumnezeu. :/

[v5]
Nu mai am nici o îndoială,
Isus este Domnul meu!
Dându-și viața la Golgota
/: Am primit viață și eu. :/
