[title]
Mereu ești cu mine, Isus {author: {Florin Mesaroș}}

[sequence]
v1,b,c,v2,b2,c,e

[v1]
Lângă Domnul aș vrea să rămân pe vecie,
El e pur adăpost pentru viața mea!
Eu adorm liniștit, știu că El e cu mine,
Mă trezesc căutând iar prezența Sa!

[b]
Prin valea umbrei morții ești cu mine,
Dar și în Cer cu Tine voi umbla!

[c]
În orice zi, la orice pas,
Vreau să fiu mai aproape de inima Ta!
Când Tu ești tot ce mi-a rămas,
Harul Tău îmi este-ndeajuns!
Mi-ai dat curaj să nu mă las,
Chiar când lupta e mare, aud vocea Ta,
Mă sprijinești în clipa grea,
Mereu ești cu mine, Isus!

[v2]
Gândul meu e mereu să m-apropii de Tine,
Să-nțeleg planul Tău pentru viața mea!
Dintre mii de păreri, vreau să-aleg ce e bine,
Călăuză Tu ești pe cărarea mea!

[b2]
Revarsă astăzi Duhul Tău în mine,
Și calea Ta, eu bine voi vedea!

[e]
/: Chiar lovit de-aș fi, nimic nu mă va despărți
De mare dragostea Ta!
Prin Valea Plângerii privirea mi-o voi ridica,
Tu ești de partea mea! :/
