[title]
Bucură-te tinere, în tinerețea ta {author: {Marius Livanu}, contentHash: {#1a8a80}, id: {aPAoaHhWM7aUL31Ttshf4f}}

[sequence]
v1,c,v2,c,v3,c2

[v1]
Cât ești tânăr, tu poți s-alegi cum vrei să trăiești,
Pasul vieții să îl îndrepți înspre ce iubești.
Poți necazul din inima ta să îl izgonești,
Doar bucurie poți căuta și tot ce-ți dorești.

[c]
/: Bucură-te, tinere, în tinerețea ta,
Umblă în căile-alese de inima ta
Și plăcute ochilor tăi, dar nu uita
Că, pentru toate, Dumnezeu te va judeca! :/

[v2]
Dar fericirea ce-o poți avea trece în zbor,
Anii tăi și viața ta se duc așa ușor.
Tot ce lumea îți poate da, este trecător,
Fără speranțe tu vei pleca înspre viitor.

[v3]
Adu-ți aminte că ești doar om, om muritor,
Că doar Isus îți poate fi Domn și Mântuitor,
Primește-L azi în viața ta, pace-ți va da
Pe căile Lui de vei umbla, te vei bucura!

[c2]
/: Bucură-te, tinere, în tinerețea ta,
Umblă-n căile Domnului, în lumina Sa,
Fii plăcut doar Domnului, vesel vei cânta
Când pentru slava cea de sus, El te va chema! :/
