[title]
Dacă te simțești vreodată trist și apăsat {contentHash: {d562dd}, id: {vYWN9VCDwHZMizm86GgWNA}, rcId: {5666}}

[sequence]
v1,v2,v3,v4,v5

[v1]
Dacă te simțești vreodată trist și apăsat,
Și de casa părintească te-ai îndepărtat,
/: O, adu-ți, adu-ți aminte
De cărarea dinainte,
Te vei duce la pierzare dacă nu te întorci. :/

[v2]
Vocea sfântă și duioasă strigă ne-ncetat,
„O, întoarce-te acasă, fiu îndepărtat!
/: Lasă lumea păcătoasă
Și vino din nou acasă,
E destul cât pribegit-ai, fiule pierdut!” :/

[v3]
Dacă te întorci acasă te vei bucura,
Și inima ta în Domnul se va desfăta,
/: Căci din zorii dimineții,
Până la amurgul vieții,
Îți trimite rouă cerul, dacă te smerești. :/

[v4]
Ca și pomul lângă apă te vei înviora,
Și inima ta în Domnul se va bucura,
/: Vei striga fără-ncetare:
„Ești o Stâncă de salvare
Care mi-a ieșit în cale și m-a mântuit!” :/

[v5]
O, întoarce-te acasă, nu mai zăbovi,
Nu mai sta pe căi deșarte, trist și obosit.
/: Căci iubirea Lui cea mare
Este gata de iertare.
O, ascult-a Lui chemare, până nu-i târziu! :/
