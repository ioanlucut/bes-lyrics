[title]
Te-aștept, Isuse, privind spre ceruri {composer: {Cătălin și Ramona Lup}, rcId: {1543}, id: {cGyetHZJ2pUA8sWPrDuyji}, contentHash: {49eb11}}

[sequence]
v1,c,v2,c2,v3,e

[v1]
Te-aștept, Isuse, privind spre ceruri
Să văd dacă nu vii.
În orice seară, eu Te chem iară,
Pentru-a mă pregăti.

[c]
Tu ești aproape, poate la noapte
S-ar întâmpla să vii.
Haina-mi pătată, nu e curată,
Ce fac eu dacă vii?

[v2]
Te-aștept și ziua și-mi este teamă
Căci Tu vei apărea.
O, dă-mi putere, când am durere
Ca să mă pot lupta.

[c2]
Sfântul Tău sânge și-acuma curge
El poate-a mă spăla.
De orice vină, de orice tină,
Numai Tu poți ierta.

[v3]
Când, dimineața, dispare ceața,
Din pat am tresărit.
Mă scol în grabă, privesc afară
Să văd dac-ai venit.

[e]
Ca orișicare, în așteptare,
De-acum eu stau mereu.
Viața mea toată îmi e predată,
De-acum eu sunt al Tău.
