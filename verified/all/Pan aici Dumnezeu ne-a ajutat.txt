[title]
Pân’ aici Dumnezeu ne-a ajutat

[sequence]
v1,c,v2,c,v3,c2

[v1]
Pân’ aici Dumnezeu ne-a ajutat,
Ne-a cinstit cu-atâta bine și ne-a apărat.
Și-a întins cu îndurare mâna sfântă peste noi,
Și ne-a-nconjurat pe dinainte și pe dinapoi.

[c]
Ai simțit și tu în viața ta iubirea Lui,
Poți și tu să cânți Osana Domnului,
Poți să spui cu mine astăzi cu adevărat,
Pân’ aici Dumnezeu ne-a ajutat.

Pân’ aici Dumnezeu ne-a ajutat,
Fie-I Numele slăvit, fie-I numele-onorat,
/: Dacă ți-a făcut mult bine,
’Nalță-ți glasul tău spre cer,
Și să strigi din toată inima „Eben-Ezer”! :/

[v2]
Pân-aici Dumnezeu ne-a ajutat,
Și-a ținut promisiunea cu adevărat,
El rămâne credincios, cuvântul Lui se va-mplini,
Ce-a spus El în veci rămâne, Lumea-ntreagă de-ar pieri.

[v3]
Pân’ aici Dumnezeu ne-a ajutat,
De te-ncrezi în El puternic vei fi apărat
Și te vei adăposti la umbra aripilor Lui
Căci în veac ține credincioșia, mila Domnului.

[c2]
Pune-ți azi nădejdea-n harul ce va fi adus
Și-ațintește-a ta privire la Isus.
Biruind în El vei spune cu adevărat,
Pân-aici Dumnezeu ne-a ajutat.

Pân-aici Dumnezeu ne-a ajutat,
Fie-I Numele slăvit, fie-I numele-onorat,
/: Haideți toți într-o suflare
Să-nălțăm glasul spre cer,
Să strigăm din toată inima „Eben-Ezer”! :/
