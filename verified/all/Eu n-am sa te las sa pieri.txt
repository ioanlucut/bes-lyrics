[title]
Eu n-am să te las să pieri {contentHash: {eaf24b}, id: {nCG2apM6s5sNkyFFLqYfno}, rcId: {__NONE__}}

[sequence]
v1.1,v1.2,v2.1,v2.2,v3.1,v3.2,v4.1,v4.2

[v1.1]
Eu n-am să te las să pieri
Când treci prin necazul cel greu,
Atunci când mă chemi în dureri,
„Eu vin!” a promis Dumnezeu.

[v1.2]
/: Cheamă-Mă în ziua cea grea,
Când nori de necaz vor veni,
Atunci, Eu te voi ajuta,
Iar tu-n cânt Mă vei proslăvi. :/

[v2.1]
Când ziua s-a dus, e târziu,
Și singur în noapte rămâi,
În jurul tău totu-i pustiu
Și-o piatră de-ți pui căpătâi.

[v2.2]
/: Cheamă-Mă și am să vin
Și-o scară la cer voi ’nălța,
În noapte, sub cerul senin,
Cu tine de vorbă voi sta. :/

[v3.1]
Te simți de furtuni clătinat,
Și valul te-mpinge spre stânci,
În jur, mai auzi disperat,
Un vuiet de ape adânci.

[v3.2]
/: Cheamă-Mă-n clipa cea grea,
Când valul lovește cumplit,
Cu Mine pe stâncă vei sta,
Furtuna privind liniștit. :/

[v4.1]
Eu Sunt Cel ce Sunt, Dumnezeu,
Și-aud când Mă strigi din necaz
Căci Eu văd din cer chinul tău
Și lacrima pe-al tău obraz.

[v4.2]
/: Crede și nu te-ndoi,
Așteaptă-n tăcere-ajutor
Căci Eu lângă tine voi fi
Și greul va fi mai ușor. :/
