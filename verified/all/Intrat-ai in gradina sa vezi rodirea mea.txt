[title]
Intrat-ai în grădină să vezi rodirea mea {alternative: {*}, composer: {*}, writer: {*}, arranger: {*}, interpreter: {*}, band: {*}, key: {*}, tempo: {*}, tags: {*}, version: {*}, genre: {*}, rcId: {6534}, id: {m8MPWwxbAyXWmePsEeT4HZ}, contentHash: {01e3da}}

[sequence]
v1.1,v1.2,v1.3,v1.4,v2.1,v2.2,v2.3,v2.4,v3.1,v3.2,v3.3,v3.4,v4.1,v4.2,v4.3,v4.4

[v1.1]
Intrat-ai în grădină
Să vezi rodirea mea,
Te-ai bucurat sau, Doamne,
Te-ai întristat de ea?

[v1.2]
Mi-ai cercetat iubirea
Ce roade am adus,
Te-ai desfătat în ele
Sau Te-ai mâhnit, Isus?

[v1.3]
De m-ai căutat la rugă
În odăița mea
Și ai găsit-o goală,
Căci nu eram în ea,

[v1.4]
O, iartă-mi nepăsarea
Și-mi pune-un dor în piept
Să caut rugăciunea
Și-așa să Te aștept.

[v2.1]
Genunchii-n slăbiciune
Tu să mi-i întărești
Să-i pot pleca-n smerenie,
Așa cum Tu dorești,

[v2.2]
Și oțelește-mi brațul
Ca să-l ridic spre cer,
Chiar de mi-ar fi cărarea
Prin arșiță sau ger.

[v2.3]
De m-ai căutat la jertfă
Și tot nu m-ai aflat
Și n-ai găsit altarul întreg,
Ci dărâmat.

[v2.4]
O, iartă-mi nevegherea
Și dă-mi putere iar
S-astup orice spărtură-ntregind
Al meu altar.

[v3.1]
Să-ndepărtez icoane
Și idolii lumești,
Să-mi fie jertfa-ntreagă,
Așa cum Tu dorești.

[v3.2]
S-aduc o jertfă sfântă
De bun miros trăind
Ca-n ziua cercetării
Să fiu găsit veghind.

[v3.3]
De mi-ai căutat iubirea de frați
Și, în loc de ea,
Găsit-ai judecată
Și ură-n viața mea,

[v3.4]
O, iartă-mă de vina
De-a fi un mincinos
Și dă-mi zilnic în suflet
Iubirea Ta, Hristos.

[v4.1]
De-am căutat ‘nălțare
Să-mi fac cu mâna mea,
O, iartă-mi Tu mândria
Și-n seamă n-o ținea.

[v4.2]
Putere dă-mi ca-n rugă
Să stau mereu smerit,
Să am parte de harul
Astfel făgăduit.

[v4.3]
Azi vin să-Ți cer iertare,
Căci știu că n-am avut
Smerenie și-ascultare
Așa cum ai cerut.

[v4.4]
Un an de îndurare
Îți cer să îmi mai dai
Și din grădina sfântă
Te rog să nu mă tai.
