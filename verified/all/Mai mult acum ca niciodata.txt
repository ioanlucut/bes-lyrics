[title]
Mai mult acum ca niciodată {contentHash: {#ac0fdb}, id: {rsDJdToejsQrkXwrsY3NzL}}

[sequence]
v1.1,v1.2,c,v2.1,v2.2,c,v3.1,v3.2,c

[v1.1]
Mai mult acum, ca niciodată,
E drumul mai alunecos.
Credința-i parcă mai uitată,
Tot mai în umbră-i pus Hristos.

[v1.2]
E timpul azi pentru trezire,
E timpu-aproape spre apus,
Acum întreaga omenire
Are nevoie de Isus.

[c]
/: Mai mult acum (mai mult acum),
Ca niciodată (mai mult acum),
E vremea să ne ridicăm
Să Îl chemăm, ca altădată,
Și îndeaproape să Îl urmăm. :/

[v2.1]
E timpul pentru apropiere,
Pentru căință-n rugăciuni,
Isus mai scrie grațiere,
Deci să-ncercăm să fim mai buni.

[v2.2]
Să ne oprim din alergare,
Să stăm o clipă să privim
La ce se-ntâmplă în lumea mare
Și sinceri să ne pocăim.

[v3.1]
Mai face Domnul iar chemare,
Poate e ultimul apel,
Fă-ți azi și tu o cercetare
Și-ntoarce-te acum la El.

[v3.2]
Tot mai aproape e sfârșitul,
Curând, curând El va veni.
Prinde, prietene, momentul
Și fericit pe veci poți fi.
