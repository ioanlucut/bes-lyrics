[title]
Azi în orașul Betleem ni s-a născut

[sequence]
1,c,2,c,3,c

[1]
Azi în orașul Betleem ni S-a născut
Un Prunc al cărui nume sfânt este Isus.
Profeții din vechime L-au vestit pe El,
Pe Fiul de-mpărat, Emanuel.

[chorus]
Să Îi cântăm, să-L lăudăm,
Pe Fiul de-mpărat, Isus.
Lui să-i cântăm, să-l lăudăm
Căci nouă pace ne-a adus.

[2]
În noaptea-aceea ceru-ntreg s-a luminat
De slava îngerilor, ce Lui I-au cântat.
Osana, S-a născut Mesia așteptat,
Al lumii singur, veșnic Împărat!

[3]
Noi n-avem daruri, ca și magii, ca să-I dăm,
Dar vrem întreaga viață Lui să I-o predăm.
Nici aur, smirnă, nici tămâie noi n-avem,
În schimb dorim ca veșnic să-L lăudăm.
