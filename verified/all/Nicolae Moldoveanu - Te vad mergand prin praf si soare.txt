[title]
Te văd mergând prin praf și soare {composer: {Nicolae Moldoveanu}, rcId: {5941}, id: {uMVq744SHoQmdbG6brZVPf}, contentHash: {187932}}

[sequence]
v1,c,v2,c,v3,c,v4,c,v5,c

[v1]
Te văd mergând prin praf și soare,
Sfârșind lucrarea-Ți salvatoare.
/: Te vad, cum, prin mulțimi străine,
Isus, duci crucea pentru mine. :/

[c]
Mulțumesc și mă închin,
O, Isuse, Miel divin,
Căci, prin jertfa Ta, ne-ai dat
Harul vieții nesecat,
Lăudat, lăudat, lăudat, fii lăudat!

[v2]
Te văd, cum fruntea cu ocară,
Vrăjmașii Ți-o încununară,
Te văd și înțeleg mai bine
Cât ai plătit Tu pentru mine.

[v3]
Te văd întins, smerit pe cruce,
Cum sângele șuvoi se duce,
Te văd sub norii urii pline,
Isus, cum suferi pentru mine.

[v4]
Te văd în marea Ta durere
Stând singur, fără mângâiere,
Te văd sub lovituri haine,
Cum mori, Isuse, pentru mine.

[v5]
Te văd, dreptatea cea divină,
Cerea o jertfă pentru vină
Și pe altar Te-ai pus pe Tine,
Plătind Tu prețul pentru mine.
