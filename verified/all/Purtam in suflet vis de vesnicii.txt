[title]
Purtăm în suflet vis de veșnicii

[sequence]
v1,c,v2,c,v3,c,v4,c

[v1]
Purtăm în suflet vis de veșnicii
Și-n orice clipă îl trăim.
Suntem pe veci ai cerului sfinți fii
Și pentru El oricând vrem să murim.

[c]
Isuse, viața noastră ai aprins,
Pământul întreg și iadul ai învins,
În urma Ta învinge-vom și noi,
E-aproape judecata zilei de apoi.

[v2]
E mare noaptea în care viețuim,
E tare iadul pe pământ,
Dar noi suntem din sfânt Ierusalim
Și țara noastră este peste mormânt.

[v3]
Dureri atâtea sunt de alinat
Și atâtea lacrimi sunt de șters.
E-așa turbată marea de păcat
Și atâta rătăcire în univers.

[v4]
Vom trece multe întunecate văi,
Cu același dor neîmplinit,
Dar vom scăpa de lumea celor răi,
Speranțe în suflet Tu ne-ai dăruit.
