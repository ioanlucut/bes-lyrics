[title]
De dorul Tău, Isus iubit {contentHash: {84b666}, id: {vFko12o1zoz3J4sdyGBcbF}, rcId: {5725}}

[sequence]
v1,v2,v3,v4,v5

[v1]
De dorul Tău, Isus iubit,
În dragostea Ta arse
/: Și inima spre răsărit,
Și fața ni-s întoarse. :/

[v2]
Isus, Isus, noi Te-așteptăm
Cum crinii-așteaptă roua,
/: Privind spre ceruri, Te chemăm
Cu mâinile-amândouă. :/

[v3]
Treci peste anii viitori,
Isuse drag, și vino
/: Ne du mai sus, mai sus de nori,
În țara de lumină. :/

[v4]
În clipa când ne-om cununa
Cu-ale Tale sfinte taine,
/: Schimbați ca Tine vom purta
A păcii albe haine. :/

[v5]
Și-Ți vom cânta, Isus iubit,
De drag o veșnicie,
/: Căci Te-am chemat și Te-am iubit
Cât nimenea nu știe. :/
