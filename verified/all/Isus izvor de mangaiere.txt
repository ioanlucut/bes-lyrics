[title]
Isus, izvor de mângâiere

[sequence]
1,c,2,c,3,c,4,c

[1]
Isus, izvor de mângâiere,
La Tine vin încrezător.
Sunt copleșit de-o grea durere,
Și mistuit de-al ei fior.

[chorus]
Isus, Isus, azi vin la Tine,
Cu-adânci suspine, la Tine vin.
Iubirea Ta să mă lumineze,
Și să-mi aducă-al Tău alin!

[2]
Isus, izvor de bucurie,
Sunt întristat azi de vrăjmași.
Să mă păzești, să-mi dai tărie,
Și-n mâna lor să nu mă lași.

[3]
Isus, izvor de har și pace,
Adâncă pace Tu să-mi dai.
Iar ființa de mi s-ar desface,
Cu duhul meu doresc în rai.

[4]
Ascunde viața mea în Tine,
Atunci când lupte grele vin.
Tu, numai Tu, să fii în mine,
Izvorul harurilor plin.
