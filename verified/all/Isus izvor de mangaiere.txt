[title]
Isus, izvor de mângâiere {author: {__A__}, contentHash: {8424c6}, id: {4URRohFvNAFesA9EPvGZyH}, rcId: {68862}}

[sequence]
v1,c,v2,c,v3,c,v4,c

[v1]
Isus, izvor de mângâiere,
La Tine vin încrezător.
Sunt copleșit de-o grea durere,
Și mistuit de-al ei fior.

[c]
Isus, Isus, azi vin la Tine,
Cu-adânci suspine, la Tine vin.
Iubirea Ta să mă lumineze,
Și să-mi aducă-al Tău alin!

[v2]
Isus, izvor de bucurie,
Sunt întristat azi de vrăjmași.
Să mă păzești, să-mi dai tărie,
Și-n mâna lor să nu mă lași.

[v3]
Isus, izvor de har și pace,
Adâncă pace Tu să-mi dai.
Iar ființa de mi s-ar desface,
Cu duhul meu doresc în rai.

[v4]
Ascunde viața mea în Tine,
Atunci când lupte grele vin.
Tu, numai Tu, să fii în mine,
Izvorul harurilor plin.
