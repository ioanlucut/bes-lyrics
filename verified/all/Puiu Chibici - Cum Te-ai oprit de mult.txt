[title]
Cum Te-ai oprit de mult {alternative: {*}, composer: {Puiu Chibici}, writer: {*}, arranger: {*}, interpreter: {*}, band: {*}, key: {*}, tempo: {*}, tags: {*}, version: {*}, genre: {*}, rcId: {4188}, id: {aUnhXzcPLUTiTPvtwE5Nie}, contentHash: {752b95}}

[sequence]
v1.1,v1.2,v2.1,v2.2,v3.1,v3.2,v4.1,v4.2

[v1.1]
Cum Te-ai oprit de mult la han
Venind pe-asin călare,
Milos și bun samaritean
În bunătatea-Ți mare.

[v1.2]
/: Te-oprește o clipă și la noi,
Suntem bătuți, trudiți și goi,
Samariteanule milos, mai leagă rănile ce dor,
Mai toarnă leac vindecător
O, medic sfânt, Isus Hristos! :/

[v2.1]
Trecut-au preoți și leviți
Spre Ierihon la vale,
Nepăsători cu pași grăbiți
Văzându-și de-a lor cale.

[v2.2]
/: Dar, tu, Isuse, te-ai oprit
La cel’ căzut, la cel’ lovit,
Ce din durere Te-a chemat.
I-ai pus pe răni ulei și vin,
L-ai pus călare pe asin, Isuse medic minunat. :/

[v3.1]
Acum, aici și-n casa Ta
E-un han de poposire,
Să intre orișicine-ar vrea
Căci Tu-i dai mântuire.

[v3.2]
/: Și-acei săraci și-acei sărmani
Și-ologi și văduve și-orfani
Căci brațul Tău e larg deschis
Și-acei loviți și-acei huliți
Și-acei ce-n lume-s rătăciți
Veniți la mine, Tu ai zis. :/

[v4.1]
La margine de drum cândva
M-ai găsit și pe mine,
N-aveam Isus pe nimeni
Durerea să-mi aline.

[v4.2]
/: Spre mine-ncet Te-ai aplecat
Cu dragoste m-ai ridicat
Și mi-ai vorbit blând și duios,
M-ai mângâiat, m-ai îngrijit
Și prețul meu Tu l-ai plătit,
Prieten drag, Isus Hristos. :/
