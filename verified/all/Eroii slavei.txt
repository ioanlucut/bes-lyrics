[title]
Eroii slavei {contentHash: {#63f69d}}

[sequence]
v1,c,v2,c,v3,c

[v1]
Se va cânta cântarea minunată,
Mireasa-și va cânta imnul dorit
Și se va-ncepe nunta așteptată
Cu-acei ce-n luptă și-n prigoane-au biruit.

[c]
/: Eroii slavei vin acum acasă,
Au biruit în marele necaz
Și ei vor sta cu Domnul lor la masă,
El le va șterge lacrima de pe obraz. :/

[v2]
Din orice neam, din orice seminție,
Din orice limbă, din orice norod,
O mare gloată, pentru-mpărăție,
Isus va strânge-al suferinței rod.

[v3]
În fața scaunului de domnie,
S-or apleca cu fața la pământ,
Vor preamări, vor lăuda pe Domnul,
Pe Cel ce este Sfânt, de trei ori Sfânt.
