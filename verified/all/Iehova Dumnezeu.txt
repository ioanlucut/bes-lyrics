[title]
Iehova, Dumnezeu {contentHash: {#f06c03}, id: {cKwBsKDDaaNevijZJZ9TwG}}

[sequence]
v1.1,v1.2,c,v2.1,v2.2,c,v3,c

[v1.1]
Ești necuprins de timp și spațiu,
De-orice gândire mai presus,
Ești pretutindenea în toate
Și totuși, cât de nepătruns.

[v1.2]
Deasupra tuturor, o, Doamne,
Cu măreție strălucești,
Cu-nțelepciunea-Ți fără margini
În orice clipă mă uimești.

[c]
Din veșnicie ești același,
Iehova e Numele Tău.
Splendori cerești Te înconjoară,
Din veșnicie-n veșnicie ești mereu,
Iehova, Dumnezeu!

[v2.1]
Ești Dumnezeu din veșnicie,
Izvorul tainice-i lumini,
În cer Ți-e tronul de domnie
Înconjurat de heruvimi.

[v2.2]
Ești Tatăl nostru bun și mare
Ce ne dai pâine zi de zi
Și adunarea-n sărbătoare
Îți cântă sfinte melodii.

[v3]
În fața măreției Tale se-nchină orice muritor,
Ți se înalță osanale, Atotputernic Creator.
În toate voia Ta să fie,
Sfințească-se Numele Tău,
Vie a Ta Împărăție,
Preasfânt și mare Dumnezeu.
