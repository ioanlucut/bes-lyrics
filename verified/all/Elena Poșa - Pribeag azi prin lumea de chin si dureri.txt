[title]
Pribeag azi prin lumea de chin și dureri {author: {Elena Poșa}, contentHash: {7002a7}, id: {iuqLGq1bkSm1WxJWhmzF8E}, rcId: {3860}}

[sequence]
v1,c,v2,c2,v3,b,v4,e

[v1]
Pribeag azi prin lumea de chin și dureri,
Eu merg cântând pe cale.
Prin viscol, furtună și valuri mereu,
Ți-aducem „Osanale!”

[c]
/: Te cânt, Te ador, Te slăvesc, Te măresc
Și spun tuturor ce mult Te iubesc.
Din zori până-n seară, Te laud mereu!
Trăiască Domnul! :/

[v2]
Prin valea de plângeri pășeam cam timid,
Să caut mângâiere.
Dușmanul e tare și eu sunt prea mic,
Dar Domnu-mi dă putere.

[c2]
/: Te strigă-al meu suflet, să vii-n ajutor,
Să birui cu Tine furtună și nor,
Să-nalț sus drapelul de biruitor,
Trăiască Domnul! :/

[v3]
Alerg către țintă pe drumul spinos,
Prin valuri și ispite
Și știu că-nainte pășește Hristos,
Eu merg tot înainte.

[b]
/: Căci drumul cu spini netezește Isus,
Ne poartă și crucea, așa cum a spus
Și-apoi ne așteaptă cu slavă-n cer sus,
Trăiască Domnul! :/

[v4]
Mai este puțin și-om ajunge la mal,
Cu Domnu-n fericire!
O clipă, un ceas și apoi la liman
Ne-așteaptă al nostru Mire.

[e]
/: Căci drumul pe care atâția au plâns
Și lacrimi amare din ochi câte-au curs,
Uita-vom și veșnic cânta-vom mereu:
„Trăiască Domnul!” :/
