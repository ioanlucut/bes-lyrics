[title]
Mai mult decât așteaptă străjerul dimineața {author: {__A__}, contentHash: {c5711c}, id: {j7oLfxTkNPk6S72z6L8EuX}, rcId: {185736}}

[sequence]
v1.1,v1.2,v2.1,v2.2,v3.1,v3.2,v4.1,v4.2

[v1.1]
Mai mult decât așteaptă
Străjerul dimineața,
Te-așteaptă-al nostru suflet,
Isus, să-ți vadă fața.

[v1.2]
/: Cum soarele răsare
Și luminează-ntinsul,
Așa ne umpli viața,
Isus, Tu, necuprinsul. :/

[v2.1]
Mai mult decât așteaptă
Un mugur primăvara,
Mai mult decât așteaptă
Înstrăinatul țara,

[v2.2]
/: Mai mult decât așteaptă
Ogorul ploaia lină,
Dorim, Isuse, fața
Și slava Ta să vină. :/

[v3.1]
Mai mult decât așteaptă
Bolnavul vindecarea,
Noi așteptăm, Isuse,
În țara Ta intrarea.

[v3.2]
/: Mai mult decât așteaptă
Logodnica pe mire,
Dorim întâmpinarea
Venirii în mărire. :/

[v4.1]
Mai mult decât așteaptă
Robiții ’liberarea,
Corăbierii portul,
Trudiții înserarea,

[v4.2]
/: Ostașii biruința
Și-n lupta lor cununa,
Noi Te-așteptăm, Isuse,
Pe Tine-ntotdeauna. :/
