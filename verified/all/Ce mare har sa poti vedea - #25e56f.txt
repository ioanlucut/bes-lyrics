[title]
Ce mare har să poți vedea

[sequence]
v1,v2,v3,v4,v5

[v1]
Ce mare har să poți vedea
Cu ochii tăi lumina,
Dar mult mai mare har tu ai
Când ți-e iertată vina.
/: Ce mare har, ce mare har,
Să ai iertată vina. :/

[v2]
Ce mare har să poți s-auzi
Cu-a ta ureche cântul,
Dar mult mai mare har tu ai
Când poți s-auzi Cuvântul.
/: Ce mare har, ce mare har,
S-auzi tu azi Cuvântul. :/

[v3]
Ce mare har să poți să guști
Din roade de tot felul,
Dar mult mai mare har tu ai
Când guști ce bun e Domnul.
/: Ce mare har, ce mare har,
Să știi ce bun e Domnul. :/

[v4]
Ce mare har când, mirosind
Parfum de flori frumoase,
Să răspândești mereu în jur
Miresme sfinte-alese.

Ce mare har, ce mare har
Să răspândești miresme
A Lui Isus, a Lui Isus
Miresme sfinte-alese.

[v5]
Ce mare har să crezi în El
Văzându-l ca și Toma,
Dar mult mai mare har să crezi,
Deși nu-L vezi acuma.

Ce mare har, ce mare har,
Să crezi în El acuma
Fără să-L vezi, fără să-L vezi,
Să crezi în El acuma!
