[title]
Fii binecuvântat, Isuse! {contentHash: {#c315ad}, id: {dtJVsHpPDYzjv36bm5rWTs}}

[sequence]
v1,c,v2,c,v3,c,v4,c

[v1]
Fii binecuvântat, Isuse!
În veci, fii binecuvântat,
Căci ai lucrat în viața noastră
În chip așa de minunat.

[c]
Abia acum gustăm dulceața
Și harul noii Tale vieți,
Când Tu ne porți din slavă-n slavă
Atâtor mii de frumuseți.

[v2]
Am fost căzuți în fărdelege,
Mergeam din ce în ce mai jos.
Tu ne-ai scăpat - și-abia acuma
Vedem din ce adânc ne-ai scos.

[v3]
Din văi adânci și din tristețe,
Mereu în jurul Tău ne-aduni.
Noi Te urmăm și-abia acuma
Vedem pe ce-nălțimi ne sui.

[v4]
Abia acum când fericirea-Ți
Ne-nalță-n cerul minunat,
Cântăm, plângând de fericire,
Isus, fii binecuvântat!
