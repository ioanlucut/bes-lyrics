[title]
Cum Te-ai oprit de mult {contentHash: {#cddf3c}}

[sequence]
v1,v2,v3,v4

[v1]
Cum Te-ai oprit de mult la han
Venind pe-asin călare,
Milos și bun samaritean
În bunătatea-Ți mare.

/: Te-oprește o clipă și la noi,
Suntem bătuți, trudiți și goi,
Samariteanule milos, mai leagă rănile ce dor,
Mai toarnă leac vindecător
O, medic sfânt, Isus Cristos! :/

[v2]
Trecut-au preoți și leviți
Spre Ierihon la vale,
Nepăsători cu pași grăbiți
Văzându-și de-a lor cale.

/: Dar, tu, Isuse, te-ai oprit
La cel’ căzut, la cel’ lovit,
Ce din durere Te-a chemat.
I-ai pus pe răni ulei și vin,
L-ai pus călare pe asin, Isuse medic minunat. :/

[v3]
Acum, aici și-n casa Ta
E-un han de poposire,
Să intre orișicine-ar vrea
Căci Tu-i dai mântuire.

/: Și-acei săraci și-acei sărmani
Și-ologi și văduve și-orfani
Căci brațul Tău e larg deschis
Și-acei loviți și-acei huliți
Și-acei ce-n lume-s rătăciți
Veniți la mine, Tu ai zis. :/

[v4]
La margine de drum cândva
M-ai găsit și pe mine,
N-aveam Isus pe nimeni
Durerea să-mi aline.

/: Spre mine-ncet Te-ai aplecat
Cu dragoste m-ai ridicat
Și mi-ai vorbit blând și duios,
M-ai mângâiat, m-ai îngrijit
Și prețul meu Tu l-ai plătit,
Prieten drag, Isus Cristos. :/
