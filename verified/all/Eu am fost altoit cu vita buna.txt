[title]
Eu am fost altoit cu viță bună {alternative: {*}, composer: {*}, writer: {*}, arranger: {*}, interpreter: {*}, band: {*}, key: {*}, tempo: {*}, tags: {*}, version: {*}, genre: {*}, rcId: {*}, id: {rvKP4duAN26LuX3GaVRdD1}, contentHash: {fd2ffe}}

[sequence]
v1.1,v1.2,c,v2.1,v2.2,c2,v3.1,v3.2,c3

[v1.1]
Eu am fost altoit cu viță bună,
Dar rădăcina este firea-mi rea
Ce ne-ncetat încearcă să răpună
Lăstarii buni ce cresc în viața mea.

[v1.2]
Înșelătoare sunt acele șoapte
Urzite în al răului năvod
Ce fac să crească-n viață peste noapte
Lăstari sălbatici cu sălbatic rod.

[c]
Eu vreau să moștenesc în slavă cerul,
Nu vreau să-mi fie alergarea în zadar
De-aceea rabd în pace când Vierul
Mai taie-n viața mea câte-un lăstar.

[v2.1]
N-am stat destul de veghe în lumină
Și gândul rău încet s-a strecurat
Și-a semănat sămânță de neghină
În holdă printre grâul cel curat.

[v2.2]
N-am pus întotdeauna strajă gurii,
Să rabd mai mult, să iert și să iubesc
Și n-am văzut la timp lăstarii urii
Ce din a firii rădăcină cresc.

[c2]
Dar vreau să moștenesc în slavă cerul,
Nu vreau să-mi fie alergarea în zadar
De-aceea rabd în pace când Vierul
Mai taie-n viața mea câte-un lăstar.

[v3.1]
Sunt măgulit de voci amăgitoare
Ce vin să mă ridice tot mai sus
Și-mi dă târcoale gândul de-nălțare
Ce-atâtea vieți în lume a răpus.

[v3.2]
Când simt a biruinței bucurie
Și uit în umilință să trăiesc
Lăstari ce poartă-n seva lor mândrie
Din nesupusa-mi fire iarăși cresc.

[c3]
Eu vreau să moștenesc în slavă cerul,
Nu vreau să-mi fie alergarea în zadar
De-aceea rabd în pace când Vierul
Mai taie-n viața mea câte-un lăstar.
