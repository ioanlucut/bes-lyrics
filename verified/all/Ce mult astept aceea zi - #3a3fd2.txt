[title]
Ce mult aștept aceea zi

[sequence]
v1,v2,v3,v4,v5,v6

[v1]
Ce mult aștept aceea zi
Când Tu din slavă vei veni,
/: Cu Tine, Doamne-n veci să fim
Și să nu ne mai despărțim,
Și să nu ne mai despărțim. :/

[v2]
Să ne-ntâlnim cu toții în nor,
Împreună frați și surori.
/: Și să zburăm spre veșnicii
Către eterne bucurii,
Către eterne bucurii. :/

[v3]
O, Doamne-adu acei zori,
Acele veșnice splendori.
/: Aceea zi noi o dorim
Și de departe o zărim,
Și de departe o zărim. :/

[v4]
Ajută-ne în încercări,
Stai lângă noi în întristări,
/: Să ne păstrăm, Doamne, curați,
Până la cer vom fi luați,
Până la cer vom fi luați. :/

[v5]
Ierusalim, oraș ceresc,
Locaș preasfânt, dumnezeiesc,
Îmi arde doru-aprins în piept
/: De câtă vreme Te aștept. :/
Mi-așa de dor, mi-așa de dor,
/: Spre Tine-odată vreau să zbor. :/

[v6]
Aș vrea să zbor spre-acele zări,
Să uit de lacrimi și dureri,
În strălucirea de nespus,
/: Unde-mpărat va fi Isus, :/
Cu Daniel, cu Avraam,
/: Cântând în noul Canaan. :/
