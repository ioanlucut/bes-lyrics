[title]
Să ne trezim, frați și surori

[sequence]
v1,v2,v3,v4,v5

[v1]
Să ne trezim, frați și surori,
Să nu ne prindă somnul
Căci au sosit ai zilei zori,
/: Curând sosește Domnul. :/

[v2]
Curând, curând El va veni
Să-și ia Mireasa sfântă
Pe care o va-mpodobi
/: Cu haina cea de nuntă. :/

[v3]
Îngrijorări să n-ai de fel
Căci Domnul te iubește.
Tu poartă-ți crucea ca și El,
/: Isus te întărește. :/

[v4]
Chiar toți de-ar fi-mpotriva ta,
Cu hule și ocară,
Tu, frate, nu descuraja
/: Căci plata-n cer ți-e mare. :/

[v5]
Să preamărim cerescul Miel,
Nădejdea noastră vie,
Ferice-acei aleși de El,
/: Cu El în cer să fie. :/
