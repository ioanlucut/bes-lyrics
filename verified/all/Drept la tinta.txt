[title]
Drept la țintă

[sequence]
1,c,2,c,b,c

[1]
Dumnezeu e Creatorul,
Sus în cer și pe pământ.
La Cuvântul Său puternic
Tot ce-a spus El s-a făcut.

Doamne, vreau să fiu cum este scris,
Drept, smerit și bun,
Într-o lume rea cu Tin’ pășesc
Spre țintă alerg acum.

[chorus]
Vreau să uit ce-i-n urma mea,
Alerg spre țintă pe calea Ta
Cu Tine, Domnul meu,
Eu vreau să fiu.

[2]
Poate ești căzut și singur
Și păcatul te-a lovit.
Nu uita că în pustie
Duh de viață poți primi.

Prin Isus Hristos eu sunt acum
Mai mult decât biruitor,
Vrăjmașul meu de mult e-nfrânt
Spre țintă alerg acum.

[bridge]
Cu Tine merg până la sfârșit,
Cu Tine, Domnul meu.
Prin Tine eu sunt desăvârșit,
Spre cer alerg mereu.
