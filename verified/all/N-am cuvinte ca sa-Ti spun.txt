[title]
N-am cuvinte ca să-Ți spun {contentHash: {#13354a}, id: {fe5TXqDW6EqxtoyYTBrSQ9}}

[sequence]
v1,c,v2,c,v3,c

[v1]
N-am cuvinte ca să-Ți spun,
Cât ești, Tu, Doamne, de bun,
Te-ai plecat spre min’, m-ai mântuit,
Mi-ai luat povara grea,
Mi-ai dus-o la Golgota
Și mi-ai dat în schimb pacea Ta.

[c]
Tu ești Cel mai minunat,
Ești al lumii Împărat,
De aceea eu Îți cânt,
Slavă ne-ncetat!
Dai lumină zorilor,
Strălucire stelelor,
Nimeni-n lume nu-i ca Tine,
Puternic, Dumnezeu!

[v2]
Fericit eu am să-Ți cânt,
Cât voi trăi pe pământ,
De iubirea ce mi-ai arătat.
Niciodată singur nu-s,
Sunt pe brațul Tău, Isus,
M-ai luat pe veci în mâna Ta.

[v3]
Isuse ’naintea Ta,
Îmi aduc azi inima,
Fă de-acum ce vrei, Doamne, cu ea!
Ești izbăvitorul meu,
Unic Fiu de Dumnezeu,
Ție am să-Ți cânt, Doamne, mereu!
