[title]
Ce-ar fi făptura-mi fără Tine {contentHash: {b93d8f}, id: {eGs7YwnnuzExDLSE4jMwQn}, rcId: {1741}}

[sequence]
v1.1,v1.2,v2.1,v2.2,v3.1,v3.2,v4.1,v4.2

[v1.1]
Ce-ar fi făptura-mi fără Tine,
Mântuitorule iubit?
Ce-ar fi de n-ai fi Tu în mine,
Cu harul Tău nemărginit?

[v1.2]
/: Aș fi un bulgăre de gheață,
Un chip de humă fără viață,
O stâncă-nvăluită-n ceață
Și-o noapte fără dimineață. :/

[v2.1]
Aș fi un far fără lumină,
Pustie de nisipuri plină,
Cu vânturi fără de odihnă,
Cu șerpi și scorpii ce-nvenină.

[v2.2]
/: Aș fi o albie uscată,
Pe unde-a fost un râu odată,
O frunză smulsă și purtată,
Fără de scop prin lumea toată. :/

[v3.1]
Așa aș fi, dar slavă Ție!
Tu-mi ești a vieții bogăție,
Comoara darurilor vie
Ce mă inundă pe vecie.

[v3.2]
/: Eu n-aș ști azi ce-i strălucirea
Vieții-n mii și mii de fețe
Și n-aș fi cunoscut iubirea
Cu-nfiorări și frumusețe. :/

[v4.1]
De n-ai fi fost Tu, Bunătate,
Începătorule a toate,
Cu taine-adânci și minunate,
Ce totul vrea și totul poate.

[v4.2]
/: Tu m-ai suit în slăvi divine,
Din locu-ntunecatei tine,
Isuse, sunt ce sunt prin Tine,
Și-acum și-n veacul care vine! :/
