[title]
În fața tronului de sus {contentHash: {#3ac7a0}}

[sequence]
v1,v2,v3

[v1]
În fața tronului de sus
Eu am un bun Apărător,
Un mare Preot, pe Isus,
La care aflu ajutor.

Săpat eu sunt pe mâna Sa
Și pe-a Lui inimă sunt scris,
Iar cât în ceruri El va sta,
/: Pârâșul meu va fi învins. :/

[v2]
Satan când mă va acuza,
Spunându-mi că sunt vinovat,
Privesc la Domnul, stânca mea,
Ce-a șters pe cruce-al meu păcat.

Fiindcă Domnul a murit,
Eu am ajuns neprihănit,
Dreptatea s-a îndeplinit,
/: Prin moartea Lui sunt mântuit. :/

[v3]
Și, iată, Mielul înălțat,
Cel nepătat, neprihănit,
Cuvântul viu și întrupat,
E Rege-al regilor slăvit.

Unit cu El nu voi muri,
Cu sânge m-a răscumpărat,
Voi fi cu El în veșnicii,
/: Cu Domnul meu glorificat! :/
