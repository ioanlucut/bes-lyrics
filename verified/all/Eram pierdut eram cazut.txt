[title]
Eram pierdut, eram căzut {author: {__A__}, contentHash: {a0695a}, id: {uNtbRPeeKuQnCbRJd4FRqt}, rcId: {6673}}

[sequence]
v1.1,v1.2,c,v2.1,v2.2,c,v3.1,v3.2,c

[v1.1]
Eram pierdut, eram căzut,
Eram trist și apăsat.
Trăiam o viață de suspin,
Trăiam o viață în păcat.

[v1.2]
Timpul și-averea o cheltuiam
În lucruri fără de folos,
Dar într-o zi m-am întâlnit
Cu Isus Hristos!

[c]
Viața mea s-a schimbat
Când Isus m-a eliberat,
La Golgota am venit,
Iar Hristos iertarea Sa mi-a dăruit!

[v2.1]
Credința ce-aveam în inimă
Era doar o teorie.
În ce gândeam și ce vorbeam
Eram pierdut pentru vecie.

[v2.2]
Frica și groaza m-au cuprins,
Eram speriat, căzut jos,
Dar într-o zi m-am întâlnit
Cu Isus Hristos!

[v3.1]
Viața mea a fost schimbată
De Cuvântul Domnului.
Viața mea a fost transformată,
Astăzi sunt copilul Lui!

[v3.2]
Am speranță, sunt fericit,
E-atât de frumos.
Într-o zi L-am întâlnit
Pe Isus Hristos!
