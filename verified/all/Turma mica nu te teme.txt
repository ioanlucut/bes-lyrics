[title]
Turmă mică, nu te teme {contentHash: {#2e4bef}, id: {pPB5Nx5NTJRch3BuvmA65o}}

[sequence]
v1,v2,v3,v4

[v1]
Turmă mică, nu te teme,
Domnul e Păstorul tău!
Urle lupii-n orice vreme
Și furtuna-n jur de-ar geme,
Dar de tine, nu te teme,

/: Nu s-atinge nici un rău! :/
Nu te teme, nu te teme,
Nu se-atinge nici un rău,
Nu se-atinge nici un rău.

[v2]
Căci puterea Lui e mare
Și iubirea Lui e foc,
Cine-ar mai putea, sub soare,
Viața ta să o doboare
Când, în mâna Lui cea tare,

/: Tu rămâi, în orice loc? :/
Mâna-I tare, mâna-I tare,
Te-o păzi în orice loc!

[v3]
Deci, alungă gând de teamă
Și de El să te-alipești,
El ți-e tată, El ți-e mamă.
Tu ascultă-L când te cheamă
Și din calea Lui, ia seama,

/: Pașii tăi să nu-i clintești! :/
Să iei seama, să iei seama,
Pașii tăi să nu-i clintești!

[v4]
În curând, sfârșești lucrarea
Cea de trudă pe pământ.
Roada Duhului, răbdarea,
Își va înceta lucrarea
Și va-ncepe sărbătoarea

/: Veșnică în cerul sfânt. :/
Sărbătoarea, sărbătoarea
Veșnică, în cerul sfânt.
