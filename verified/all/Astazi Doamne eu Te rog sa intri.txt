[title]
Astăzi, Doamne, eu Te rog să intri

[sequence]
v1,c,v2,c,v3,c,v4,c

[v1]
Astăzi, Doamne, eu Te rog să intri
În grădina Ta ce-ai semănat,
Să uzi florile ce-s ofilite
Cu petale-n jos ce s-au lăsat.

[c]
/ : Cântă, floare minunată,
Cântă ne-ncetat,
Astăzi Grădinarul te-a udat. :/

[v2]
Grădinarul ce cu-atâta grijă
Udă florile-n grădina Sa,
E Acela ce-a-nviat din moarte.
E Isus Hristos din Golgota.

[v3]
Dacă vrei să fii și tu o floare,
În grădina Domnului Hristos,
Să păstrezi cu grijă a ta mireasmă,
Să te ude Domnul cu folos.

[v4]
În grădina Domnului sunt multe
Flori ce au mirosul minunat.
Ele iau lumina de la Domnul
Și nectarul lor este bogat.
