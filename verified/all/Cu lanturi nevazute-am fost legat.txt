[title]
Cu lanțuri nevăzute-am fost legat {alternative: {*}, composer: {*}, writer: {*}, arranger: {*}, interpreter: {*}, band: {*}, key: {*}, tempo: {*}, tags: {*}, version: {*}, genre: {*}, rcId: {*}, id: {ojgVe2SxbP2zpen9oTnpBF}, contentHash: {983697}}

[sequence]
v1,c,v2,c2,v3,c3,v4,c4

[v1]
Cu lanțuri nevăzute-am fost legat
Dar glasul Tău pe nume m-a chemat.
Deși eram atât de ne-nsemnat,
Privirea Ta spre mine s-a-ndreptat.

[c]
Ai fi putut să nu mă bagi în seamă,
Ai fi putut să nu mă mai aștepți,
Căci eu eram țărână trecătoare,
Iar Tu Stăpânul slăvilor cerești.

[v2]
Atâția ani, Isus, m-ai așteptat
Și-atât de multe, Doamne, mi-ai iertat!
Nici astăzi nu-nțeleg cum ai lucrat,
Dar m-am trezit la cruce-ngenunchiat.

[c2]
Ai fi putut să nu mai ai răbdare,
Ai fi putut să treci nepăsător,
Căci eu eram un abur care trece,
Iar Tu erai a toate creator.

[v3]
M-ai îmbrăcat cu Duhul Tău cel Sfânt
Și m-ai hrănit cu sfântul Tău Cuvânt.
Pe brațe m-ai purtat neîncetat
Și-atâtea răni, o, Doamne, mi-ai legat!

[c3]
Aș fi putut să caut orișiunde,
Aș fi putut pământul să-l străbat,
Dar nicăieri n-aș fi găsit sub soare
Un Dumnezeu atât de minunat!

[v4]
Sub al Tău sânge stau și astăzi, Doamne,
De orice rău să pot fi protejat.
La adăpostul Numelui Tău mare
Să pot lucra cu ceea ce mi-ai dat.

[c4]
Tot ce-mi doresc e harul Tău, Isuse,
Să lași mereu peste ființa mea.
Puțin sau mult de-aș face pentru Tine,
Mărirea, slava-n veci să fie-a Ta!
