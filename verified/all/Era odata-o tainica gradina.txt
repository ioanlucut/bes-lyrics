[title]
Era odată-o tainică grădină {contentHash: {#01c076}}

[sequence]
v1,v2,v3,v4,v5

[v1]
Era odată-o tainică grădină
În care Domnul Se ruga plângând
/: Și fața Lui cea plină de lumină
Era-ntristată până la mormânt. :/

[v2]
De multe ori, pe fața Lui, căzuse
Și se ruga cu mult amar, nespus:
/: „Să treacă, Tată, să nu beau paharul!”
Paharul suferinței Lui Isus. :/

[v3]
O, Ghetsimani, grădina suferinței,
În tine plânge Domnul cu amar.
/: Și-apoi Se-mbracă-n haina umilinței
Și-Și pregătește drumul spre Calvar. :/

[v4]
O, Ghetsimani, grădină neuitată,
Tu ai văzut durerea Lui Isus
/: Și Iuda când L-a sărutat o dată
Pe Domnul strălucirilor de sus. :/

[v5]
O, Ghetsimani, aș vrea să fiu în tine,
Să văd și locul unde El a plâns.
/: Să plâng și eu cu lacrimi și suspine,
Să plâng, căci pentru mine El a plâns. :/
