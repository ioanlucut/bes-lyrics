[title]
Când vom intra pe-ale tale porți de aur {contentHash: {#86c043}}

[sequence]
v1,v2,v3,v4,v5,v6

[v1]
Când vom intra pe-ale tale porți de aur,
Ierusalime, loc iubit și sfânt,
/: Tot cerul fi-va plin de osanale,
Spre slava Celui pururi drag și sfânt. :/

[v2]
Uimiți de-atâta sfântă măreție,
Scăpați de lutul ce ne-a frământat,
/: În veci de veci, cânta-vom numai Ție
Și sângelui ce ne-a răscumpărat. :/

[v3]
Cu ochii-n lacrimi de bucurie sfântă,
Scăldați în raza soarelui dorit,
/: Nesăturați de fața Ta cea blândă,
Îți vom cânta, căci mult Tu ne-ai iubit! :/

[v4]
Pe străzi de aur ca sticla străvezie,
Cu toți cei dragi și scumpi ce i-am iubit,
/: Cânta-vom veșnic slavă, numai Ție,
Despre dragostea-Ți care mult ne-a iubit. :/

[v5]
Ierusalime, vei auzi cântarea,
Ce îngerii n-o știu și n-au cântat,
/: Atunci, în ziua când va fi serbarea
A sfântului popor, cel răscumpărat. :/

[v6]
Când întristarea, din inimi, va fi ștearsă,
Și fericirea veșnică va fi,
/: Dorința noastră, scumpa noastră casă,
Ierusalime, când te vom zări. :/
