[title]
Odată L-am văzut trecând

[sequence]
1,2,3,4,5,6,7

[1]
Odată L-am văzut trecând
Cu turma, pe Păstorul blând,
Mergea cu turma la izvor,
/: Blândul Păstor. :/

[2]
Pe-o oaie, cea căzută jos,
A ridicat-o El, frumos,
Și-a dus-o-n brațe iubitor,
/: Blândul Păstor. :/

[3]
El le-a iubit cu dor nespus
Și viața pentru oi Și-a pus
Și pentru mântuirea lor,
/: Blândul Păstor. :/

[4]
Iar mai târziu L-am întâlnit
Cu spini era împodobit,
Într-o mulțime de popor,
/: Blândul Păstor. :/

[5]
Când L-am văzut, L-am întrebat
Cine sunt cei ce L-au scuipat.
Atunci a suspinat ușor,
/: Blândul Păstor :/

[6]
Și mi-a răspuns duios și lin
Cei ce Mi-au pus cununi de spini
Sunt oile ce le-am fost lor
/: Un blând Păstor :/

[7]
Tăcu și ochii Lui senini,
De lacrimi limpezi erau plini
Plângea de mila oilor,
/: Blândul Păstor. :/
