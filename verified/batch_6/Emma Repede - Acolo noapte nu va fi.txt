[title]
Acolo noapte nu va fi {Author: {Emma Repede}}

[sequence]
1,c,2,t,3,c

[1]
Apoi mi-a arătat în cer un râu cu apă vie,
Curgea lin de la Dumnezeu din scaunul de domnie.
Pe malurile râului stătea pomul vieții,
Rodind sub raza soarelui în mijlocul cetății.

[chorus]
Acolo noapte nu va fi,
În cer va fi numai lumină
Căci Dumnezeu va-mpărăți
Cu cei ce I se-nchină.

[2]
Apoi am auzit strigând cu glasul lui puternic:
Iată că Eu vin curând, ferice de cel vrednic!
Va fi ferice de voi toți cu haina pregătită,
Căci veți intra atunci pe porți, la marea cea de sticlă.

[chorus 2]
Și Duhul și Mireasa zic:
Vino, Doamne Isuse,
Iar ochii către cer ridic
Privind cu brațele deschise.

[3]
Te așteptăm ca să revii,
Isus, iubitul nostru mire,
Să zburăm spre veșnicii
Spre-acele zări senine.
