[title]
În umblarea mea prin lume

[sequence]
1,c,2,c,3,c,4,c,5,c

[1]
În umblarea mea prin lume,
Prin ispitele haine,
Peste tot, Isuse, Doamne,
Numai harul Tău mă ține.

[chorus]
/: Numai harul, Doamne, numai harul
Mă păstrează ne-ncetat,
El mă face, el mă ține
Credincios cu-adevărat. :/

[2]
Pe cărarea curăției
Și în lupta spre mai bine,
Să mă țin nu pot, ci-ntruna
Numai harul Tău mă ține.

[3]
În lucrarea Ta preasfântă,
Unde m-ai chemat pe mine,
Cât e de puțină roadă,
Numai harul Tău mă ține.

[4]
Când aș vrea s-ascult Cuvântul,
Să-mplinesc cum se cuvine,
Văd cum totu-mi stă-mpotrivă
Numai harul Tău mă ține.

[5]
Orișicând și-n orice stare,
Doamne, îndrăznesc la Tine
Și-n cădere și-n ’nălțare,
Numai harul Tău mă ține.