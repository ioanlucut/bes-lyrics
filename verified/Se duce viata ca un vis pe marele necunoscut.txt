[title]
Se duce viața ca un vis pe marele necunoscut

[sequence]
1,c,2,c,3,c

[1]
Se duce viața ca un vis 
Pe marele necunoscut,
Pe-oceanul veșniciilor 
Atâția au trecut

Și tu vei trece, nu uita, 
Depinde cum te-ai pregătit,
Spre veșnicie vei zbura, 
Spre infinit.

[chorus]
Ești pregătit să zbori 
Când ceasul va suna?
Ești pregătit să zbori 
Când El te va chema?

Ești pregătit, sau nu? 
Acum e timpul potrivit.
Întoarce-te și tu, 
Ca să fii mântuit!

[2]
Se duce viața ca un nor 
Și umbrele se duc și vin,
Iar noi zburăm spre viitor, 
Spre viață sau spre chin.

Spre slava cerului senin
Sau spre adâncu-ntunecos,
Spre veșnicie, sus sau jos, 
Spre infinit.

[3]
Și, iată, Domnul va veni 
Cu slavă veșnică pe nori,
Înconjurat cu zeci de mii, 
Cu îngerii în cor,

Ca fulgerul la răsărit 
Și orice ochi Îl va vedea
Și-acei ce L-au răstignit 
Îl vor vedea.
