[title]
De când aflat-am calea Ta

[sequence]
1,2,3,4,5,6

[1]
De când aflat-am calea Ta,
Mereu, mereu Te văd
/: Pe crucea de pe Golgota
Și dragostea vreau să-Ți arăt. :/

[2]
Ești veșnic viu, ești veșnic sfânt,
Cu Tine-am făcut legământ.
/: Ajuta-mă la crucea grea,
Să urc la Golgota cu ea. :/

[3]
De-atâtea ori pe cale sunt
Ispite și-ncercări,
/: Dar cum să m-abat din ea
Căci drum mai bun nu-i nicăieri. :/

[4]
Când vin ispite și-ncercări,
Atât de-aproape vii
/: Și prin ale Tale dulci chemări,
Ne scoți dintre morți între vii. :/

[5]
Dar când odată va scădea
Puterea, crucea-i grea,
/: Te rog, să-mi întinzi mâna Ta,
Căci Tu biruit-ai lumea. :/

[6]
Acum, Isuse-Ți mulțumesc,
Căci Tu mă luminezi
/: Și mi-ai dat Duhul Tău cel Sfânt
Lumină să-mi fie pe drum. :/
