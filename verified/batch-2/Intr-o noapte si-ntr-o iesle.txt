[title]
Într-o noapte și-ntr-o iesle

[sequence]
1,2,c,3,4,c,b,c

[1]
Într-o noapte și-ntr-o iesle
A venit la noi Isus,
În adâncul cel mai mare,
Harul cel mai luminos.

[2]
Celor ce vegheau cu grijă
Noaptea-n jurul turmei stând,
Tu le-ai dat cântări de înger
Și întâiul zâmbet blând.

[chorus]
/: Binecuvântat fii, Doamne,
Scump Mântuitor, iubit!
Tu, lumina mântuirii
Tuturor ne-ai dăruit! :/

[3]
Celor care cale lungă
Pentru Tine-au ostenit,
Taina cea din veac ascunsă
Fericită le-ai ivit.

[4]
Celor care vreme multă
Cu credință-au așteptat,
Bucuria negrăită
Să Te vadă Tu le-ai dat.

[bridge]
Fericiți cei ce veghează,
Fericiți căți ostenesc,
Fericiți cei ce Te-asteaptă,
Ei curând Te întâlnesc.
