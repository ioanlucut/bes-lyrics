[title]
Nu ești învins cât timp credința

[sequence]
1,c,2,t

[1]
Nu ești învins cât timp credința
Nu ți-ai pierdut și nu s-a stins,
Credința iarăși te ridică,
Poți fi căzut, dar nu învins.

[chorus]
/: Nu ești înfrânt cât ai nădejde
Și țelul ei rămâne sfânt,
Nădejdea iarăși te-ntărește,
Poți fi trântit, dar nu înfrânt. :/

[2]
Nu ești zdrobit cât ai iubirea
Curată și de neclintit,
Iubirea iarăși te înalță,
Poți fi călcat, dar nu zdrobit.

[chorus 2]
/: Biruitori, eroi și vrednici
Sunt numai cei ce neclintit
Duc legământul pân’ la jertfă
Și luptă până la sfârșit. :/
