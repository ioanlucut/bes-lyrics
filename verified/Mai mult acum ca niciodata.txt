[title]
Mai mult acum ca niciodată

[sequence]
1,c,2,c,3,c

[1]
Mai mult acum, ca niciodată,
E drumul mai alunecos.
Credința-i parcă mai uitată,
Tot mai în umbră-i pus Hristos.

E timpul azi pentru trezire,
E timpu-aproape spre apus,
Acum întreaga omenire
Are nevoie de Isus.

[chorus]
/: Mai mult acum (mai mult acum),
Ca niciodată (mai mult acum),
E vremea să ne ridicăm
Să Îl chemăm, ca altădată,
Și îndeaproape să Îl urmăm. :/

[2]
E timpul pentru apropiere,
Pentru căință-n rugăciuni,
Isus mai scrie grațiere,
Deci să-ncercăm să fim mai buni.

Să ne oprim din alergare,
Să stăm o clipă să privim
La ce se-ntâmplă în lumea mare
Și sinceri să ne pocăim.

[3]
Mai face Domnul iar chemare,
Poate e ultimul apel,
Fă-ți azi și tu o cercetare
Și-ntoarce-te acum la El.

Tot mai aproape e sfârșitul,
Curând, curând El va veni.
Prinde, prietene, momentul
Și fericit pe veci poți fi.