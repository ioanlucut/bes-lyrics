[title]
Doamne ești bun

[sequence]
c,1,2

[chorus]
Doamne ești bun, Doamne ești sfânt
Și sfințenia Ta oglindească-se-n noi.
Plin de-ndurare, gata să ierți
Pe cei ce Te cheamă smeriți.

Doamne ești mare, Doamne ești drept,
Ești statornic în veci, răspunzi când Te chem.
Îndurător, Doamne, ești milostiv,
Tu ești nădejdea mea, stâncă tare!

[1]
Ești bucuria mea în orice-ncercare;
Ești adăpostul meu când totul mi-e greu;
Ești cetățuia mea, Tu-mi ești stâncă tare
Și trăiesc Doamne-n Tin’, trăiesc pentru a Te lăuda.

[2]
Făr’ de sfârșit și început,
Îndelung răbdător, ești nemărginit,
Îmbrăcat în lumină, atotștiutor,
Făr’ de hotare Tu ești.

Puternic în fapte și milostiv,
A Ta bunătate m-a copleșit,
Iubirea-ți perfectă m-a cucerit,
La pieptul Tău găsesc azi scăpare!