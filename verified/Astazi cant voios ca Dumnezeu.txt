[title]
Astăzi cânt voios că Dumnezeu

[sequence]
1,c,2,c

[1]
Astăzi cânt voios că Dumnezeu
E Stăpânul vieții mele, El e Domnul meu!
Cine pe Pământ, cine-n ceruri sus
E ca Domnul meu, Isus?

Fără El, flămând și însetat,
Rătăceam în lumea largă, neajutorat,
Dar când m-a găsit, El m-a săturat
Și mi-a dat să beau, El mi-a dat să beau, din harul Său.

[chorus]
El e fântâna cu ape vii,
Nimic în lume nu-L poate-nlocui,
Stânca de veacuri, Păstorul meu,
Râul vieții, de-a pururi Dumnezeu!

[2]
O, ce fericit sunt cu Domnul meu,
Nicăieri în lume nu-i altul ca și El!
El e mai de preț decât tot ce am,
El e slava mea, e comoara mea în veci!

Chiar de n-ar mai fi râuri pe Pământ,
El e râul vieții mele, limpede și sfânt.
Niciodată El nu va seca
Și voi bea din El, eu voi bea din El mereu!
