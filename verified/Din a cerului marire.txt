[title]
Din a cerului mărire

[sequence]
1,c,2,c,3,c,4,c

[1]
Din a cerului mărire
Pentru omul păcătos,
Să ne aduci mântuire,
Ai venit, Isus Hristos.

[chorus]
Îți aducem închinare,
Cu iubire Te lăudăm.
În această Sărbătoare,
Rege Sfânt, Te adorăm!

[2]
N-avem smirnă, nici tămâie
Și nici aur ca să-Ți dăm,
Dar dorim pentru vecie,
Mesia, să Îți cântăm.

[3]
Stea ce-ai răsărit odată,
Peste țara Israel,
Ne sfințește viața toată,
Mesia, Emanuel.

[4]
De aproape sau departe
Tineri, vârstnici sau copii
Te chemăm Isus ca frate,
Domn și Rege să ne fii.