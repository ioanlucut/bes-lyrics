[title]
În orice suflet e-un tainic dor

[sequence]
1,c,2,c,3,c

[1]
În orice suflet e-un tainic dor
Aprins în noapte sau stins și gol,
Dor de lumină, de veșnicie,
Ascuns în inimi de Dumnezeu.

[chorus]
/: Poartă-ți lumina prin întuneric
În noaptea făr’ de nădejdi pe drum.
Far neclintit să-ți fie viața,
Pași să-ndrepte pe drumul bun,
Lasă-n inimi un dor de cer. :/

[2]
Pe calea noastră mereu găsim
Lumini căzute și stinse-n vânt,
Și mulți încearcă să țină aprinsă
O amăgire, un dor străin.

[3]
Să lași în urmă numai lumină
Pe drumul celor ce-au rătăcit,
Arată calea, aprinde inimi
Și dă speranță prin Duhul Sfânt.
