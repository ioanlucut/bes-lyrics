[title]
O, Sfinte Duh de viață darnic

[sequence]
1,c,2,c,3,c,4,c,5,c

[1]
O, Sfinte Duh de viață darnic,
Ce inimile le-ncălzești,
Poporul Tău Te cheamă dornic,
Lumina Ta să o dăruiești.

[chorus]
Noi Te rugăm, revars-acuma,
Din stropii Tăi cei minunați,
Și Te-om slavi, pe Tine-ntruna,
Până la cer vom fi luați.

[2]
Coboară, plin de roade sfinte,
Cu haina Ta să ne îmbraci
Cu noi, pe drum, să mergi-nainte,
Să miluiești pe cei săraci.

[3]
Cobori cu daruri și putere,
Minuni și semne din belșug,
Înlătură orice durere
Și să zdrobești al firii jug.

[4]
Mărire să-Ți cântăm, pe cale,
Să Te servim de sevă plini,
Iar pentru ziua nunții Tale,
Ți-om pregăti cununi de crini.

[5]
O, Sfinte Duh, de viață darnic,
În orice zi să ne însoțești
Să ne vedem curând în ceruri,
Acolo unde locuiești.