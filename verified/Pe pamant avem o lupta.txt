[title]
Pe pământ avem o luptă

[sequence]
1,c,2,c,3,c

[1]
Pe pământ avem o luptă
Ce-n Cuvânt e arătată,
Lupta credinței sfântă
Ce de Domnul e trasată.

Să luptăm cu râvnă mare
Până Domnul va veni,
Căci prin orice încercare,
Doar luptând vom birui.

[chorus]
/: Hai luptă, frate, luptă,
Mai luptă, nu te da bătut!
Spre țara luminii, înainte,
Cu râvnă și avânt.

Stai treaz și veghează întruna,
Până în zori de zi,
Atunci primi-vei cununa,
Când Domnul va veni. :/

[2]
Pregătiți să fim de luptă,
Scutul credinței să-l avem,
Cu sabia Duhului ’nainte,
În Domnul să ne-ncredem.

Platoșa neprihănirii
Să fie de-a pururi cu noi,
Pe cap coiful mântuirii
Și râvna Evangheliei.

[3]
În slavă eternă vor fi
Acei ce au învins
Și Domnul ne va da răsplata,
Așa cum ne-a promis.

Veșnicia e aproape,
Curând Isus va reveni.
Când zorile vor apărea,
Lupta se va sfârși.