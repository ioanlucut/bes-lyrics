[title]
Cu mulțumire vin în fața Ta, Isuse

[sequence]
1,c,2,c,3,t

[1]
Cu mulțumire vin în fața Ta, Isuse,
Și vreau să-Ți cânt,
C-atâta bine mi-ai făcut!
Mi-ai dat iertare, pace-adâncă, fericire,
Și mult mai mult
Decât vreodată am cerut.

[chorus 1]
/: Nu merit, Doamne, :/
Toată binecuvântarea Ta.
/: Nu merit, Doamne, :/
Tot ce ai lucrat în viața mea.

Mare-ndurare pentru mine-ai arătat
Și mult mai mult decât am meritat.
Nu pot, Isuse, îndeajuns să-Ți mulțumesc,
Dar Te slăvesc căci Te iubesc.

[2]
Voi fi dator să-Ți mulțumesc o veșnicie
Căci păcătos am fost, dar azi sunt fiul Tău.
Prin jertfa sfântă m-ai salvat de la pierzare
Și azi sunt vesel, fericit și-Ți cânt mereu.

[3]
Am fost olog, dar Duhul Tău mi-a dat putere,
Am fost un orb, dar mila Ta m-a luminat.
Mult am zăcut în noaptea rece de păcate,
Dar harul Tău m-a curățit și-am înviat.

[chorus 2]
/: Te laud, Doamne, :/
Pentru binecuvântarea Ta,
/: Te laud, Doamne, :/
Căci ai lucrat în viața mea.

Chiar mii de buze de-aș avea,
Tot n-aș putea să-Ți mulțumesc
Pentru iubirea Ta.
Inima mea ca mulțumire-Îți dăruiesc
/: Și Te slăvesc căci Te iubesc. :/
