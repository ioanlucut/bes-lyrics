[title]
La Golgota demult Isus

[sequence]
1,c,2,c,3,c,b,t

[1]
La Golgota demult Isus
Prin sânge sfânt, plăti de-ajuns
Darul divin al mântuirii prin Hristos
Har pentru omul, mort păcătos.

[chorus]
Biserica Lui, biruitoare
Va fi mereu pân’ la sfârșit.
Nimeni nu poate să o învingă,
El a promis!

Nu e putere, nu sunt sisteme,
Nu-s legi făcute pe pământ
Să ne doboare, să ne oprească,
Cu noi e Domnul sfânt.

[2]
A înviat, s-a înălțat,
La Cincizecimi a revărsat
Duhul Cel Sfânt, biserica Lui botezând,
Plini de putere cu El umblând.

[3]
Trecut-au regi și-npărății
Stăpâni și vremi cu oameni mii,
Biserica triumfătoare a rămas
Cu ea e Domnul, pas cu pas.

[chorus 2]
Isus revine, pe nori ca Mire
Să-și ia la cer Biserica
Sfântă curată, fără de pată,
El a promis!

Ce întâlnire, în strălucire
Când fața Lui o vom vedea,
Cu adorare, în închinare
Isus Te-om lăuda!

[bridge]
/: Glorie Tatălui, glorie Fiului,
Glorie Duhului Cel Sfânt, Amin! :/
