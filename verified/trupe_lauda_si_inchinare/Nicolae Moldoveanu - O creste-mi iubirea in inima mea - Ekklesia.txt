[title]
O, crește-mi iubirea, în inima mea {alternative: {*}, composer: {Nicolae Moldoveanu}, writer: {*}, arranger: {*}, interpreter: {*}, band: {*}, key: {*}, tempo: {*}, tags: {*}, version: {Ekklesia}, genre: {*}, rcId: {*}, id: {rNYaekDHMdp5iKMUFEgQXd}, contentHash: {f57b3e}}

[sequence]
v1,v2,v3,v4,v5,v6,v7,v8

[v1]
O, crește-mi iubirea, în inima mea,
Isuse, Isuse, mereu Te-aș ruga!
/: Îmi umple cu dorul pe care-l aștept
Și ochii și glasul și inima-n piept! :/

[v2]
O, crește-mi iubirea, Isuse iubit,
Să fiu de-a ei haruri mereu copleșit!
/: Revarsă-mi-o-n suflet, cu val după val,
Ca râul ce crește și dă peste mal! :/

[v3]
O, crește-mi iubirea, iubite Isus,
În starea și locul în care m-ai pus!
/: Să port pretutindeni belșugu-i de har
Și-a ei revărsare să n-aibă hotar! :/

[v4]
O, crește-mi iubirea, cu focu-i sfințit,
Și chiar de m-ar arde, să fiu mistuit!
/: Flămând de iubire, mereu Te-aș ruga:
O, crește-mi iubirea, în inima mea! :/

[v5]
O, crește-mi iubirea, cu rodu-i sfințit,
Chiar numai cu ură de-aș fi răsplătit!
/: Să nu pot, Isuse, trăi fără ea,
O, crește-mi iubirea, în inima mea! :/

[v6]
O, crește-mi iubirea, Isuse iubit,
Căci Tu pe Golgota ai fost răstignit!
/: Când fiere amară să bei ei Ți-au dat
Și nimeni, din milă, nu Te-a ajutat. :/

[v7]
O, crește-mi iubirea, iubite Isus,
Credința și pacea s-o am până sus!
/: Alină-mi durerea și inima-n piept
Cu dorul Tău, Doamne, pe care-l aștept! :/

[v8]
Grăbește-Ți venirea, Isuse iubit,
Și nu ne mai lăsa în chinul cumplit!
/: Suntem dornici, Doamne, de venirea Ta,
Până când, Isuse, Te vom revedea! :/
