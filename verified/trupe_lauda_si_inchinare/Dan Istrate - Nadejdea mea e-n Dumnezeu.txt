[title]
Nădejdea mea e-n Dumnezeu {alternative: {*}, composer: {Dan Istrate}, writer: {*}, arranger: {*}, interpreter: {*}, band: {*}, key: {*}, tempo: {*}, tags: {*}, version: {*}, genre: {*}, rcId: {220908}, id: {amJzACT2RXHbvTYmgFtYyr}, contentHash: {7d9c9a}}

[sequence]
v1,v2,v3,v4,v5,v6

[v1]
Nădejdea mea e Dumnezeu,
Puterea Lui e mare!
/: Prin dragostea și harul Său,
Nădăjduiesc și cânt mereu,
Căci a salvat sufletul meu,
Din veșnica pierzare. :/

[v2]
O licărire-n infinit
E viața mea întreagă,
/: Dar pentru mine S-a jertfit
Isus din cer m-a mântuit,
Și-o viață fără de sfârșit
De veșnicii mă leagă. :/

[v3]
Țărână trecătoare sunt,
Dar cred în nemurire
/: Căci Duhul Celui-Veșnic-Sfânt
Îmi dă putere și avânt,
Să pot pleca de pe pământ,
Dincolo-n strălucire. :/

[v4]
Sunt călător spre Țara mea,
Cu Domnul am izbândă.
/: Mi-e călăuză dreapta Sa,
O, Doamne, Tu nu vei lăsa
Nicicând să cadă-n lupta grea
Ființa mea plăpândă. :/

[v5]
În glas de ciocârlii, duios,
Și-n vuietul de ape,
/: În flori și-n tot ce-i mai frumos,
În cei răscumpărați de jos,
Iubirea sfânta-a lui Hristos
O simt tot mai aproape. :/

[v6]
Eu am aflat în Creator
Și pacea și menirea.
/: Stăpân, al vieții ziditor,
Tu mi-ai dat lacrima de dor,
Să Te iubesc, să mă-nfior
Și să-Ți aștept venirea. :/
