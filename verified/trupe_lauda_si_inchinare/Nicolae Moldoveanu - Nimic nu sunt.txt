[title]
Nimic nu sunt {alternative: {*}, composer: {Nicolae Moldoveanu}, writer: {Costache Ioanid}, arranger: {*}, interpreter: {*}, band: {*}, key: {*}, tempo: {*}, tags: {*}, version: {*}, genre: {*}, rcId: {6470}, id: {hREBxi9dAPUHA6sKM4LCEe}, contentHash: {aaabc6}}

[sequence]
v1,c,v2,c2,v3,b,c

[v1]
Nimic nu sunt, un strop de tină
În care ai pus un bob de grâu.
Un ciob în care aprinzi lumina,
Pustiu din care Tu scoți un râu.

[c]
Nimic nu sunt, o cupă spartă
Din care faci un heruvim.
Sunt omul care Te-a dat la moarte
Fără să-mi pese de-al Tău suspin.

[v2]
Nimic nu sunt, un rob netrebnic,
Chemat ca jugul Tău să-l port.
Să dau deoparte piatra cea rece
Când Tu dai viață celui mort.

[c2]
Nimic nu sunt, o trestie frântă
Din care faci toiag de fier.
O luminiță fumegândă
Ce mâine fi-va o stea pe cer.

[v3]
Nimic nu sunt, dar Tu ești totul
Și Tu te-ai dat ca preț al meu
Făcând din pieptul meu, chivotul
Ce-L poartă în el pe Dumnezeu.

[b]
Nimic nu sunt, nimic sub soare,
Dar Tu Te-ai dat pentru nimic.
În veci să fii mereu mai mare,
Iar eu în veci mereu mai mic.
