[title]
Amăgire {author: {Chris}, contentHash: {aedffe}, id: {aMbKzXe8ivngKnbC55zwBQ}, rcId: {113120}}

[sequence]
v1,c,v2,c

[v1]
Câtă vreme a trecut, câtă vreme a rămas
Între noapte și zi, între drum și popas.
Ne amintim zi de zi că am fost, că vom fi
Și uităm mult prea des să mai fim.
Vrem s-avem cât mai mult ca și cum n-am mai ști
Ce săraci lumea vom părăsi.

[c]
/: Spune, de ce tot alergi, spune, ce vrei să culegi,
Pierzi rătăcind, ani întregi, în neștire!
Mâine la capăt de drum, tu vei afla că oricum
Fără Isus toate sunt amăgire. :/

[v2]
Ce iluzii s-au dus, ce iluzii mai sunt,
Clipe care ne trec ca o umbră pe gând.
Alergăm după nori, alergăm după vânt
Și deschidem târziu pumnii goi.
Vrem un nou început însă timpul trecut
Nu se-ntoarce nici gând înapoi.
