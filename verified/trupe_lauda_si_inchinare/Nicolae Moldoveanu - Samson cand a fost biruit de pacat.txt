[title]
Samson când a fost biruit de păcat {alternative: {*}, composer: {Nicolae Moldoveanu}, writer: {*}, arranger: {*}, interpreter: {*}, band: {*}, key: {*}, tempo: {*}, tags: {*}, version: {*}, genre: {*}, rcId: {*}, id: {eRse8CPLAHBbGfhwXHTuVC}, contentHash: {d7fdf7}}

[sequence]
v1,c,v2,c2,v3,c3,v4,c4

[v1]
Samson când a fost biruit de păcat
Dalila tăiatu-i-a părul
C-atunci legământul cel sfânt și-a călcat
Și-atunci a trădat Adevărul.

[c]
Atuncea vrăjmașii l-au prins și i-au scos
Și ochii - plătindu-și desfrâul,
/: La râșnița lor, într-o temniță jos,
L-au pus să le macine grâul. :/

[v2]
Când drumul credinței în har nu ți-e drept,
Când ochii-ți privesc într-o parte,
Dalilele lumii te-apucă la piept
Și viața ți-o-mping înspre moarte.

[c2]
Te leagă cu funii mai strâns de pământ,
Tăindu-ți puterea cea sfântă
/: Și calci în picioare un sfânt legământ,
Căci false iubiri te încântă. :/

[v3]
Vrăjmașii te-apucă și ochii ți-i scot
Să nu poți vedea niciodată
Frumos Adevărul cu cerul Lui tot
Din țara-n lumină-mbrăcată.

[c3]
La râșnița lor te silesc să-nvârtești,
Să macini sămânța minciunii,
/: Mai crunt te apasă când tu obosești,
N-au milă de tine niciunii. :/

[v4]
Pieri-vei cu ei în lumescul palat
Când ora cea sfântă-o să vie,
De nu-L chemi pe Domnul cel sfânt și-ndurat,
Căci vremea de har e târzie.

[c4]
O, Doamne, păzește-mă Tu să nu fiu
Cuprins de-o Dalilă vicleană
/: Și drumul credinței mai drept să mi-l ții,
‘Nălțându-Ți doar Ție osană! :/
