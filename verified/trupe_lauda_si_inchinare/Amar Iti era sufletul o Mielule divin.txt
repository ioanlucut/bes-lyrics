[title]
Amar Îți era sufletul, o, Mielule divin {alternative: {*}, composer: {*}, writer: {*}, arranger: {*}, interpreter: {*}, band: {*}, key: {*}, tempo: {*}, tags: {*}, version: {*}, genre: {*}, rcId: {*}, id: {6i8PLe4yBSUhH4oicwKPeZ}, contentHash: {ec7ce2}}

[sequence]
v1,c,v2,c,v3,c,v4,c,v5,c

[v1]
Amar Îți era sufletul, o, Mielule divin,
Când ai intrat în Ghetsimani, să-L rogi pe Tatăl sfânt:
„De-i cu putință ca paharul greu să treacă,
Dar, totuși, voia Ta, o, scumpe Tată, să se facă!”

[c]
O, du-mă, Doamne, și pe mine-n Ghetsimani
Ca să-mi arăți și mie unde Te-ai rugat,
Du-mă la Golgota, pe sinistrul munte,
Ca să plâng la crucea unde ai răbdat!

[v2]
Noi nu-I cunoșteam prețul și nici nu-l vom ști nicicând:
Vândutu-L-ai tu, Iudo, pentru cei treizeci de-arginți?
Intrară în grădină o mulțime de avari
Ca să-L prindă și să-L ducă ca și pe-un tâlhar.

[v3]
O, dimineața e pustie, noaptea-a dispărut,
Totul e-nvelit în misterul albei dimineți;
Privighetoarea tristă nu-și mai cântă vechiul glas,
Căci în grădina Ghetsimani doar lacrimi au rămas.

[v4]
Îngenuncheat, cu crucea-n spate și cununi de spini,
Fiul lui Dumnezeu, pe munte, răbda-ntre străini.
Calvarul suferinței nemiloase a urcat,
Trupul e atârnat pe cruce, sângele-i vărsat.

[v5]
Mi-au străbătut cuiele carnea, sângele-a curs văi,
„N-am făcut-o pentru Mine, ci pentru voi, cei răi.
Și dacă credeți în Mine, vă dăruiesc iertare,
Și-n jertfa din Calvar viață veșnică în dar.”
