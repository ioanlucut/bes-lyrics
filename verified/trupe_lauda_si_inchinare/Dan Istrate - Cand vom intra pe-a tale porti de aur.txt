[title]
Când vom intra pe-a tale porți de aur {alternative: {*}, composer: {Dan Istrate}, writer: {*}, arranger: {*}, interpreter: {*}, band: {*}, key: {*}, tempo: {*}, tags: {*}, version: {*}, genre: {*}, rcId: {198102}, id: {4wSoqpT5zUEnFUU6MBHuka}, contentHash: {c277c0}}

[sequence]
v1,v2,v3,v4,v5,v6

[v1]
Când vom intra pe-a tale porți de aur,
Ierusalime, loc iubit și sfânt,
/: Tot cerul va fi plin de osanale,
Spre slava Celui pururi drept și sfânt. :/

[v2]
Uimiți de-atâta sfântă măreție,
Scăpați de totul ce ne-a frământat,
/: În veci de veci cânta-vom numai Ție
Și sângelui ce ne-a răscumpărat. :/

[v3]
Cu ochii-n lacrimi de bucurie sfântă,
Scăldați în raza Soarelui dorit,
/: Nesăturați de fața Lui cea blândă,
Îi vom cânta pe veci, că ne-a iubit! :/

[v4]
Pe străzi de aur ca sticla străvezie,
Cu toți cei dragi și scumpi ce i-am iubit,
/: Cânta-vom veșnic slavă, numai Ție,
De dragostea cu care ne-ai uimit. :/

[v5]
Ierusalime, vei auzi cântarea
Ce îngerii nicicând nu ți-au cântat,
/: Atunci, în ziua când va fi salvarea
Poporului pe veci răscumpărat. :/

[v6]
Când întristarea din inimi va fi ștearsă
Și fericirea veșnică va fi,
/: Dorita noastră, scumpa noastră casă,
Ierusalime, când te vom zări. :/
