[title]
Ține-mă în mâna Ta {alternative: {*}, composer: {Haidaciuc Guțu și Stelică Strugariu}, writer: {*}, arranger: {*}, interpreter: {*}, band: {*}, key: {*}, tempo: {*}, tags: {*}, version: {*}, genre: {*}, rcId: {*}, id: {amr6rZs4SoLDKchb3kBwQ9}, contentHash: {5f47c0}}

[sequence]
v1,c,v2,c,v3,c,c

[v1]
Ține-mă în mâna Ta, Domnul meu, comoara mea
Și nu mă lăsa ca să mai plec,
Câte vânturi ar sufla, ține-mi Tu corabia,
Prin orice furtuni ar fi să trec!

[c]
Tu minuni mai poți să faci, poruncește mării: „Taci!”,
Te va asculta furtuna, vântul,
Te-ascultă ploile, se-opresc valurile,
Se supune-n fața Ta pământul.

[v2]
Drumul cât ar fi de greu, știu, cu Tine, Domnul meu,
Voi păși ca Petru peste val,
Mâna mea în mâna Ta peste val mă va purta
Să ajung biruitor la mal.

[v3]
Dar când Tu Te-ai ridicat, marea, vântul ai certat
Liniște deplină s-a lăsat.
Cine ești se-ntreabă toți, Tu ești Domnul care poți
Să ne duci la țărmul mult visat.
