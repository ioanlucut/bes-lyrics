[title]
Într-o zi pe Ieremia

[sequence]
1,c,2,c,3,c

[1]
Într-o zi, pe Ieremia
Domnul îl înștiințează,
La olar să meargă-n casă,
Ca să vadă cum lucrează.

El s-a dus văzând pe roată,
Vasul ce nu izbutise
Și, luând o altă formă,
Și-un alt vas din el făcuse.

[chorus]
/: Tot la fel noi suntem lutul,
Însă Domnul e Olarul,
Să lăsăm să prelucreze,
Vasul ca să curgă harul. :/

[2]
În castele și-n palate
Nu sunt vase doar de aur,
Sunt de-argint, de lemn, țărână,
Ce nu-s toate din tezaur.

Întrebuințate-s toate,
Dar nu în aceleași zile,
Sunt de cinste, de ocară,
Lăudate sau umile.

[3]
Dac-un vas se curățește,
Domnul face vas de cinste.
Îl albește, îl sfințește,
S-aducă podoabe sfinte.

Vasul nu-ntreabă Olarul
Cum e prelucrat să-i spună,
Domnul face-un vas destoinic,
Pentru o lucrare bună.
