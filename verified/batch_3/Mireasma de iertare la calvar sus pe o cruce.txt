[title]
Mireasmă de iertare la Calvar, sus, pe o cruce

[sequence]
1,c,2,c

[1]
M-ai născut în lacrimi și durere,
Cu un dor de iertare în pieptul Tău.
Zbor înfrânt și-a găsit alinare
În Cuvântul întrupat în Dumnezeu.

[chorus]
La Calvar, sus, pe o cruce,
Iubirea a fost jertfă și altar,
Împăcând toată omenirea
Cu Creatorul Său, cu Tatăl Dumnezeu
Pentru veșnicie!

[2]
M-ai cuprins cu mâinile-amândouă
Ce purtau semnele că mă iubești
Și-am simțit o mireasmă de iertare,
Ce mi-a umplut inima cu Dumnezeu.
