[title]
Privind azi spre cerul albastru

[sequence]
1,c,2,c,3,c

[1]
Privind azi spre cerul albastru,
Spre bolta senină, mă întreb
De vine azi Mântuitorul
Isus, Împăratul Suprem.
Coboară din slava cerească,
Privește o clipă spre noi,
Când gemem și pasul se afundă
În lumea de chin și nevoi.

[chorus]
/: O vino, vino, vino,
Atâția te așteaptă
Să-ți spună a lor durere,
Sunt cei ce n-au pe nimeni,
Iar inima li-e plină
De multă trudă și întristare. :/

[2]
Te așteaptă bolnavii în spitale,
Te așteaptă orfanii ce plâng,
Te așteaptă și inimi zdrobite,
Să vii, o, Isus mai curând.
Te așteaptă atâția, Isuse,
Ce în lipsuri, durere și chin,
Își înalță privirile duse
Spre țărmul etern și senin.

[3]
Te așteaptă omenirea întreagă
Ce simte că merge spre rău.
Se zbate, se înfundă, se încheagă,
Din zi în zi parcă-i mai greu.
Cu toții așteaptă lumina,
Cu toții așteaptă un semnal.
Curând se va trage cortina
Sfârșindu-se chinul amar.
