[title]
Chemați prin cântări bucuria

[sequence]
1,2,3,4,5

[1]
Chemați prin cântări bucuria,
Chemați-o cu voi când lucrați,
Căci Tatăl vă dă-mpărăția,
Ca-n ea voi să vă bucurați.

/: Chemați bucuria să vină,
Ea-ntrece comori și averi,
Așa-i bucuria divină:
Te umple de sfinte puteri. :/

[2]
Trezește-te azi, tu, țărână
Și-n suflet și-n duh vă treziți
Și harfă și tu, alăută,
Cu toate-ntr-un glas vă uniți.

/: Căci Tatăl găsește plăcere
În fiul ce-i vesel oricând,
Ce greul și multă durere,
Le duce pe umeri cântând! :/

[3]
Lăsați bucuria divină
Să joace pe fețe și-n duh,
Cu ea veți putea voi străbate
Pustiul cu al lui greu zăduf.

/: Amarul și îngrijorarea
Fugi-vor de parcă n-au fost,
Cântarea va pune pe fugă
Întreg iadul cel furios! :/

[4]
Mereu bucurați-vă-n toate,
Că-n toate afla-veți cântări
Și-n ele-aripi ca să vă poarte
Spre tot mai seninele zări.

[5]
/: Din ceruri pornită-i cântarea
Și-n ceruri se va-ntoarce iar,
Păstrați-i curată cărarea,
Ce duce spre marele Har! :/
