[title]
Nimic nu mă va despărți

[sequence]
1,2,p,c,3,4,p,c,5,6,p,c

[1]
Nimic nu mă va despărți
De dragostea Lui Dumnezeu,
Căci la Golgota Fiul Său
Muri pentru păcatul meu.

[2]
Cum aș putea să răsplătesc
Iubirea unui Fiu ceresc,
Viața mea Îi dăruiesc
Și-I cânt mereu că Îl iubesc.

[prechorus]
Nu-i nimic și nimeni în lume
Să ne poată despărți,
Nu ne-nfrică iadul, nici moartea,
Pe Isus Îl vom iubi.

[chorus]
Nu-i nimic și nimeni în lume
Să ne poată despărți,
Vrem cu Isus să fim în slavă,
Adă, Doamne-acea zi!

[3]
În viață cânt și-s fericit
Că-L am pe El și-s mântuit,
El împlinește ruga mea,
Căci ține-n veci iubirea Sa.

[4]
În viață-am fost împovărat,
Iubirea El mi-a arătat,
Povara, greul mi-a luat,
Isus, în veci, fii lăudat!

[5]
Vedem acum cu-adevărat
Că vremea s-a apropiat,
Venirea Lui Isus curând
Va răsuna pe-ntreg pământ.

[6]
De dragostea Lui Dumnezeu,
De harul dat prin Fiul Său,
Creștini să nu vă despărțiți,
Pe Isus veșnic să-L iubiți.
