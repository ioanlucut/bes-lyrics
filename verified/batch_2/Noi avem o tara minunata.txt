[title]
Noi avem o țară minunată

[sequence]
1,c,2,c,3,c

[1]
Noi avem o țară minunată,
Țara noastră nu-i de pe pământ,
E acolo-n slava mult visată,
În Ierusalimul nou și Sfânt.

[chorus]
Ierusalim cu temelii de iaspis,
O, ce dor sfânt de Tine ne-a legat!
Noi despre Tin’ cântăm și noaptea în vis,
Ierusalime sfânt și minunat!

[2]
Către Tine în continuu zboară
Dorul nostru fără de sfârșit,
Ah, ni-i dor de tine, a noastră țară,
De Ierusalimul pregătit.

[3]
Adu, Doamne, ziua minunată
Când acas’ la Tine vom sosi,
Să privim cetatea mult visată
Pe care Tu ne-o vei dărui.
