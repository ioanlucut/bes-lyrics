[title]
S-a-nspăimântat stăpânul lumii

[sequence]
1,2,3,4,5,6

[1]
S-a-nspăimântat stăpânul lumii
La glasul blândului profet
/: Și un dușman văzu în fiul
Dulgherului din Nazaret. :/

[2]
El n-a venit să răzvrătească,
Nu vrea pierirea nimănui,
/: Desculț, pe jos, colindă lumea,
Și mulți hulesc numele Lui. :/

[3]
Urască-L cei fără-de-lege,
Ce-i pasă Lui de ura lor?
/: El a venit s-aducă pace
Și înfrățire tuturor. :/

[4]
Și mulți cu pietre Îl alungă,
Și zic de El c-ar fi-ndrăcit,
/: Dar El zâmbește tuturora,
Atotputernic și smerit. :/

[5]
El orbilor le dă vedere,
Și muților le dă cuvânt,
/: Pe cei bolnavi îi întărește,
Pe morți îi scoală din mormânt. :/

[6]
Iar voi, ce-ați plâns în întuneric,
Și nimeni nu v-a mângâiat,
/: Din lunga voastră zbuciumare,
Sculați: Hristos a înviat! :/
