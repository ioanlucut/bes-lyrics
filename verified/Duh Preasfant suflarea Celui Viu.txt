[title]
Duh Preasfânt, suflarea Celui Viu

[sequence]
1,2,3

[1]
Duh Preasfânt, suflarea Celui Viu
Suflă viață-n sufletu-mi uscat,
Înnoit și întregit să fiu
De prezența Celui înviat.

Prin Cuvânt trezește mintea mea,
Dă-mi credință când nu pot vedea,
Toarnă zel pentru sfințenia Ta,
Duh Preasfânt, inundă-mi inima!

[2]
Duh Preasfânt de roade umple-mă,
Bucuria Ta s-o am oricând,
Dragostea ce greșu’ acoperă
Să troneze-n al meu trai și gând.

Bun cu cel semeț și cel supus,
Blând să semăn pacea ca Isus.
Pune-n loc de trudă har bogat,
Doar Cristos să fie înălțat!

[3]
Duh Preasfânt, când lumea a-nceput,
Peste toate viață ai turnat.
Să-Ți reverși puterea ca-n trecut,
Fă-Ți de har poporul însetat.

Înălțând mireasma rugilor,
Ne condu pe calea jertfelor,
Ca uniți să arătăm vădit,
Fața lui Hristos Cel proslăvit.
