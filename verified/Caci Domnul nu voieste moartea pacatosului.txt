[title]
Căci Domnul nu voiește moartea păcătosului

[sequence]
1,c,2,c,3,c,4,c,5,c

[1]
Căci Domnul nu voiește moartea păcătosului,
Ci vrea să se întoarcă din calea lui cea rea,
Să vină la lumină ca să fie mântuit,
Căci ziua mântuirii e-aproape la sfârșit.

[chorus]
/: Căutați pe Domnul,
Câtă vreme se poate găsi!
Să chemăm Numele Lui cel mare
Care poate și-acum mântui. :/

[2]
Căci Dumnezeu nu ține-n seamă-al tău necunoscut,
A ta necunoștință, în care te-ai zbătut.
El ți-a deschis o poartă sus, pe care poți veni,
E poarta mântuirii, deci, nu mai zăbovi!

[3]
Căci Domnul pentru tine p-o cruce a murit,
Acolo la Golgota, o, suflete iubit,
Dar Tatăl din mărire, dintre morți L-a înviat
Și-n marea Lui iubire poți fi și tu iertat.

[4]
Deci, vino la izvorul care curge neîncetat
Și bea din apa vie, tu, suflet însetat.
Căci mâine se prea poate ca să fie prea târziu,
Deci vino azi, la Domnul, din moarte și pustiu.

[5]
În cer e sărbătoare pentru omul păcătos
Când el de la pierzare se-ntoarce la Hristos,
N-ai vrea să fii acela tu, amicul meu iubit
Întoarce-te acuma, ca să fii mântuit.