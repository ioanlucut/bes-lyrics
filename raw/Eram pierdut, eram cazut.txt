[title]
Eram pierdut, eram căzut

[sequence]
1,c,2,c,3,c

[1]
Eram pierdut, eram căzut,
Eram trist și apăsat,
Trăiam o viață de suspin,
Trăiam o viață în păcat.

Timpul și-averea o cheltuiam
În lucruri fără de folos,
Dar într-o zi m-am întâlnit
Cu Isus Hristos!

[chorus]
Viața mea s-a schimbat
Când Isus m-a eliberat,
La Golgota am venit,
Iar Hristos iertarea Sa mi-a dăruit!

[2]
Credința ce-aveam în inimă
Era doar o teorie.
În ce gândeam și ce vorbeam
Eram pierdut pentru vecie.

Frica și groaza m-au cuprins,
Eram speriat, căzut jos,
Dar într-o zi m-am întâlnit
Cu Isus Hristos!

[3]
Viața mea a fost schimbată
De Cuvântul Domnului.
Viața mea a fost transformată,
Astăzi sunt copilul Lui!

Am speranță, sunt fericit,
E-atât de frumos.
Într-o zi L-am întâlnit
Pe Isus Hristos!
