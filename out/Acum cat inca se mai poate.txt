[title]
Acum când încă se mai poate
[sequence]
1,c,2,c,3,c
[1]
Acum când încă se mai poate
Lucrează frate cu folos
Că nu-i mai prețios din toate
Decât ce faci pentru Hristos.

Cât încă ai suflare-n tine
Mai poți ofrande să-I aduci
Dar s-ar putea ziua de mâine
Amicul meu, să n-o apuci!
[chorus]
/: Fă-ți timp pentru El
Fă-ți timp pentru Cer
Din toate aceasta-i mai presus
Fă-ți timp să iubești
Fă-ți timp să te jertfești
Fă-ți timp astăzi pentru Isus! :/
[2]
Fă-ți timp pentru acei ce-n lume
Aleargă din rău spre mai rău
Nu obosi, ci spune, spune
De dragostea lui Dumnezeu

Fă-ți timp și mergi fără cârtire
La patul celor suferinzi
Că ei așteaptă cu iubire
Măcar o mână să le-ntinzi!
[3]
Fă-ți timp pentru copiii care
Rămas-au fără de părinți
Să-i dai o simplă sărutare
Și-o clipă doar să îi alinți

Cât încă ai suflare-n tine
Lucrează, frate, cu folos
Căci ce faci pentru El rămâne
Fă-ți astăzi timp pentru Hristos!