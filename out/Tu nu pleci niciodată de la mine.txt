[title] Tu nu pleci niciodată de la mine
[sequence] 1,2,3,4,5,6
[1]
Tu nu pleci niciodată de la mine
Și nici o clipă singur nu mă lași,
/:Tu eşti mereu puterea ce mă ține
Din cei dintâi, la cei din urmă pași. :/
[2]
Tu nu m-alungi Isuse ca pe-o zdreanță,
Ci ești mereu cu mine ca o stea;
/: Mi-ai pus în suflet, Doamne, o speranță
Cum nu e nimeni, să mi-o poată da. :/
[3]
Cu Tine și rănit străbat cărarea;
Cu Tine eu veghez în ceas târziu.
/: Când Tu mă mustri, simt adânc mustrarea
Și când Te bucuri, totdeauna știu. :/
[4]
Au fost odată râuri de păcate,
Dar sângele iertării a spus „Nu!”.
/: Oricâte-au fost, eu le-am uitat pe toate
Și bine știu că le-ai uitat și Tu. :/
[5]
Sunt fericit, chiar dacă vrei să sufăr,
Când valuri vin și vânturi grele bat.
/: Plutesc pe ape ca un fir de nufăr
Pe care Tu-l păstrezi mereu curat. :/
[6]

Îți mulțumesc că ești cu mine-n lume!
Îți mulţumesc că m-ai iubit mereu!
/:Îți mulţumesc că Tu mi-ai dat un nume
Că-n Tine sunt și Tu ești Dumnezeu. :/