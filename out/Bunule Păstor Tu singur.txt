[title]
Bunule Păstor Tu singur
[sequence]
1,c,2,c,3,c,4,c,5,c
[1]
Bunule Păstor, Tu, singur
În prăpăstii m-ai găsit;
Rătăcit am fost, de turmă,
Dar Tu, Doamne, ai venit...
[chorus]
Ce iubire minunată
La Tine, Doamne, am văzut!
Toată viața, niciodată
N-oi uita ce mi-ai făcut.
[2]
Ți-auzeam vocea-ndurării
Când prin codri mă chemai;
Nu m-ai vrut lăsat uitării,
De aceea mă căutai...
[3]
Frânt, cu glasul fără vlagă,
Răspundeam, dar n-auzeai
Tu plângeai oița dragă;
Ți-ai dat viața, tot ce-aveai...
[4]
Dar m-ai regăsit în vale,
Sus pe umeri m-ai ridicat;
O, ce bucurie mare
Am avut când Te-am urmat!...
[5]
Azi, când văd păstori pe dealuri
Ce-și duc turma la izvor
Parcă Te zăresc pe Tine,
Blând Păstor, o, blând Păstor...