[title]
O cântare de mărire am în inimă mereu

[sequence]
1,c,2,c,3,c,4,c

[1]
O cântare de mărire am în inimă mereu
De când L-am aflat pe Isus la Calvar.
El mi-a dat odihnă sfântă,
Pace sufletului meu
Și sunt liber, fericit prin al Său har.

[chorus]
/: Inima mea cântă azi cântarea
Plină de nespuse bucurii
Mai frumos nici îngerii nu cântă
Ca acei din valea plângerii. :/

[2]
Cât de mult doream să aflu
Drumul cel adevărat,
Cineva să-mi ia păcatul dureros!
Am aflat că El osânda
La Golgota a purtat
Și-am venit atunci la cruce bucuros.

[3]
Câtă frică și-ntuneric pe cărarea mea erau,
Când umblam rătăcitor fără Isus!
Am adus la El povara,
Și de-atunci în viața mea
Bucuria și iubirea au pătruns.

[4]
Merg spre casa unde, veșnic,
Fericirea voi gusta,
În eternul strălucitul meu palat;
Față-n față în mărire pe Isus Îl voi vedea
Și cu sfinții-I voi da slavă, neîncetat.