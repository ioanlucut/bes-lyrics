[title]
Păzește-ți piciorul străine când vii

[sequence]
1,c,2,c,3,c,4,c

[1]
Păzește-ți piciorul străine când vii,
În cortul întâlnirii
Aici este poarta Dumnezeului viu,
Cetatea nemuririi.

[chorus]
Aici este poarta cerurilor,
E calea ce duce în sus,
Aici este Regele regilor,
Aici domnește Isus.

[2]
Aici vin copii săraci și orfani,
Aici vin părinți cu durere
Aici vin bătrâni necăjiți și sărmani,
Să simtă-n Isus mângâiere.

[3]
Aici e puterea ce mișcă chiar munți,
Puterea de la Rusalii.
Biserica celor întâi născuţi,
Cântându-I Osanale!

[4]
Aici vin bolnavi și acei disperați,
Vin cei ce doresc vindecarea.
Vin cei chinuiți de demoni necurați,
Aici e-o scăldătoare.