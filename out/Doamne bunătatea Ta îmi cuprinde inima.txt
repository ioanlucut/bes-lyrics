[title]
Doamne bunătatea Ta îmi cuprinde inima

[sequence]
1,c,2,c,3,c

[1]
Doamne, bunătatea Ta îmi cuprinde inima
Și mă face fericit, Domnul meu iubit
De cu zori până-n apus
Numai harul Tău, Isus,
Îmi sfințește inima și viața mea.

[chorus]
/: N-ai în lume-asemănare, nu e nimenea sub soare,
Nici în cer, nici pe pământ cum ești Tu de sfânt
Dragostea-Ți mă copleșește, pacea Ta mă liniștește,
Harul Tău îmi dă avânt, tot mai mult să-Ți cânt. :/

[2]
Norii negri când apar, Tu îmi ești un veșnic far
Drumul mi-l călăuzești și mă ocrotești.
Și prin arșiță Îți cânt, numai Ție, Doamne Sfânt,
Asta-i fericirea mea, să cânt slava Ta.

[3]
Doamne, pune-n gura mea totdeauna lauda Ta
Numai Ție să Îți cânt pe acest pământ.
Până-n zori, când vei veni, Numele-Ți voi preamări,
Asta-i fericirea mea, să cânt lauda Ta.