[title] Si noi, fiind inconjurati
[sequence] 1,2,3,4,5,6,7
[1]
Și noi, fiind înconjurați
De-un nor așa de martori
/: Să-nlăturăm orice păcat
Privind spre malul celălalt
Așa creștinii au luptat
Ei nu s-au dat în lături :/

[2]
Să le urmăm c-un dor nespus
Credința lor supremă
/: Căci au luptat și au învins
Creștinii noștrii ce s-au stins
De dorul Lui au fost cuprinși
Mergeau cântând pe-arene :/

[3]
Când legile i-amenințau
Și-atunci ei n-aveau frică
/: Când fiarele le slobozeau
Pe mici și mari îi sfâșiau
Dar ei de dor mai mult ardeau
Nici de-asta n-aveau frică :/

[4]
De foame istoviți, de frig,
Ei pribegeau departe
/: Prin munți și peșteri alungați
Prin temniță în fier legați
Lovit mai crud și-amenințați
De Domnul nu-i desparte :/

[5]
Cântau al mântuirii cânt
Mergând pe orice cale
/: Și-atuncea când intrau pe rând
În subterane toți cântând
Celui ce zice „Vin curând,
Vegheați în așteptare” :/

[6]
Căci am să vin ca și un hoț
În noaptea cea târzie
/: Vegheaţi păziți a Mele porți
Și atunci Eu n-am să vin ca hoț
Când voi striga la voi, la toți
„Mireasa Mea să vină!” :/

[7]
În vremea ce ne-a mai rămas
Să stăm în așteptare
/: Și înapoi, nu, nici un pas!
Nainte!, să nu dăm răgaz
Căci vine Mirele chiar azi
Să Îi cântăm Osana :/