[title] E-atata pace ca auzi
[sequence] 1,c,2,c,3,c,4,c,5,c
[1]
E atâta pace că auzi
Și mersul stelelor cum cântă
Și roaua de pe crinii uzi
Cum picură-n tăcere adâncă.
[chorus]
Așa într-o liniște și-un har
Poate ai să vii, Isuse, iar
Când nimeni nu s-ar aștepta
Atunci va fi venirea Ta.
[2]
E atâta liniște pe sus
Și-n toate parc-atâta pace
De-aud cum mâna Ta, Isus
Lumina spicelor desface.
[3]
E-atâta pace-n jur că simt
Cum duhul rugăciunii zboară
Și ca un stol de îngeri sfinți
Curate doruri te-nfășoară.
[4]
E-atâta pace-n jurul meu
Și toate stau în așteptare
Și-n taina unei sfinte frici
Iubirea inimii tresare.
[5]
O, Doamne acum Te rog să-mi ții
Ființa și vegherea-ncinsă
Ca-n orice strajă-ar fi să vii
Să-mi afli candela aprinsă.