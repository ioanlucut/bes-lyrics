[title]
A bătut la ușa ta Cineva

[sequence]
1,2,3,4,5,6

[1]
A bătut la ușa ta Cineva...
Și n-a deschis nimenea.
În tăcerea negrei nopți,
Stă un om și plânge
/: Fața Lui e numai răni,
Pieptul - numai sânge! :/

[2]
Cine ești, străin pribeag? Cine ești?...
De-al cui dor, Tu pribegești?
Pentru cine Te-au brăzdat
Bice fără număr?
/: Ce povară Ți-a lăsat
Rana de pe umăr? :/

[3]
Eu sunt Robul ce slujesc tuturor
Un om al durerilor.
Nimeni plată nu Mi-a dat
Decât spini și ură
/: Numai roșii trandafiri
Pieptul Mi-l umplură. :/

[4]
Eu sunt Pâinea ce s-a frânt lumii-ntregi
Și sunt Vinul noii legi.
N-am venit să plâng, în drum,
Răni usturătoare
/: Plâng pe-acei ce pierd acum
Ultima chemare. :/

[5]
A bătut la ușa ta Cineva.
O, deschide-I, nu mai sta!
Nu-L lăsa să plece trist,
Poate, niciodată,
/: Mâna Lui, la ușa ta,
N-are să mai bată. :/