[title]
În orașul Betleem Iosif cu sfânta Maria

[sequence]
1,2,3,4,5,6

[1]
În orașul Betleem, Iosif cu sfânta Maria
Osteniţi de-atâta drum caută loc de găzduire
Nimenea nu a dorit, să-i primească-n casa lor
Doar un staul au găsit ca să nască-un pruncușor.

[2]
/: Acolo în iesle jos S-a născut Isus Hristos
Îngeri cântă sus în cer, S-a născut Emanuel! :/

[3]
Dar, deodată pe pământ, o lumină se ivește
La păstorii de pe câmp, îngerul le glăsuiește:
„Nu vă temeți căci aduc vestea bună în popor
Astăzi s-a născut un Prunc, S-a născut Mântuitor!”

[4]
/: Acolo în iesle jos S-a născut Isus Hristos
Iar păstorii din câmpie, cântă plini de bucurie! :/

[5]
Sărbătoarea este mare, chiar și azi sună colindul
Vestea bună se aude de răsună-ntreg pământul.
Hai cu toții să cântăm slavă, slavă-n cerul sfânt,
Pruncului să ne-nchinăm, pace fie pe pământ!

[6]
/:Acolo în iesle jos S-a născut Isus Hristos
Slavă Ție, Dumnezeu, căci avem pe Fiul Tău! :/