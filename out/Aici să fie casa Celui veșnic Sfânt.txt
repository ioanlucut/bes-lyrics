[title]
Aici să fie casa Celui veșnic Sfânt

[sequence]
1,c,2,c

[1]
Aici să fie casa Celui veșnic Sfânt
Aici s-aducem laudă și-nchinare
Acelui care este veșnic viu și Sfânt
Și merită doar cinste și onoare!

Aici să fie casa unde frații mei
Cădea-vor în genunchi în fața Ta,
Cu mâinile întinse către ceruri, ei
Un legământ cu Tine vor avea!

[chorus]
/: Din cântare în cântare
Să se-aprindă-n adunare
Jertfa laudei de-nchinare
Ca pe muntele cel Sfânt!

Să cunoască fiecare
Că Tu ești în adunare,
Și-nsoțești a Ta lucrare
Cu puteri prin Duhul Sfânt! :/

[2]
Aici să fie casa unde ochii Tăi
Zi și noapte zilnic vor privi
Aici să fie casa unde frații mei
Cu rugăciuni, cu laude vor veni!

Atunci când va veni aici străinul
Din pricina Numelui Tău Sfânt
Să fie ascultat, să-i dai alinul,
Că Tu ești Dumnezeu și Tu ești Sfânt!