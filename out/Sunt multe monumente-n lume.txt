[title]
Sunt multe monumente-n lume

[sequence]
1,c,2,c

[1]
Sunt multe monumente-n lume
Ce-s ridicate către cer
Dar ca Golgota nu-i niciunul
În univers, în Israel.

Al dragostei ce dăinuieşte
Din veșnicii în veșnicii
E ancora credinței vie
Iertarea sfintei mântuiri.

[chorus]
/: Iubire, iertare
O viaţă nouă-i Golgota
E prețul pe care
L-a plătit Isus pentru viața ta :/

[2]
Isus e jertfa ce-a fost dată
Pentru-omenire pe pământ
E ce-a avut mai scump un Tată
Pe singurul Său Fiu Cel Sfânt.

Și astăzi în al Lui iubire
El te primește așa cum ești
Prieten ca El n-ai pe nimeni
Deschide-ți inima ca să-L primești.