[title]
Ia jugul lui Hristos pe umeri

[sequence]
1,2,3

[1]
Ia jugul lui Hristos pe umeri
Și trage lângă El arând
Chiar dacă semeni numai lacrimi
Și umbli numai suspinând.

/: Hristos cel sfânt te va cunoaște
În sărăcie nu-n belșug
Căci mulți au stat cu El la mese
Dar prea puțini au tras la jug :/

[2]
Ia sarcina și-o du alături
Și simte-o apăsând din greu
Cum ai raspunde doar tu singur
De tot ce are Dumnezeu.

/: Hristos cel sfânt te va cunoaște
Odată-n cerul Lui de sus
Nu după haina ce-ai purtat-o
Ci după sarcina ce-ai dus :/

[3]
Ia-ți crucea ta și-I mergi pe urme
Tăcând și mulțumind ca El
Iubește, roagă-te și rabdă
Urmând dumnezeiescu-I țel.

/: Hristos cel sfânt te va cunoaște
Nu după numele cel spui
Ci după ranele-ndurate
Sub crucea ta, sub crucea Lui :/