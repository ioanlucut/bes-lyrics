[title]
Nu vă-ngrijorați de viața voastră
[sequence]
1,c,2,c,3,c,4,c
[1]
Nu vă-ngrijorați de viața voastră,
Căci de grijă Domnul va purta,
El de toate-n lume se-ngrijește,
Cereți, credeți și veți căpăta.
[chorus]
Ajunge zilei necazul ei,
Deci, Domnului vă-ncredințați,
Și chiar de-ați fi și-n gropi cu lei,
Să nu vă-ngrijorați.
[2]
Atunci când 'ș-întinde Domnul mâna,
Din al Său braț toate se hrănesc,
Cu izvoare umple El fântâna,
Și la viață toate se trezesc.
[3]
El e Cel ce aduce rodul pâinii
Și dă apă celor însetați,
Iată cum îmbracă Domnul crinii,
Dragi creștini, de ce vă-ngrijorați?
[4]
Tot ce strângi aici n-are valoare
Căci se pierd în val și putrezesc.
Pe pământ sunt toate trecătoare,
Doar comori în Domnul dăinuiesc.