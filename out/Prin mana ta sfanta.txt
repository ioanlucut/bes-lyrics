[title] Prin mana Ta sfanta
[sequence] 1,2,3,4,5,6
[1]
Prin mâna Ta sfântă primim ocrotirea,
Din orice-ncercare Tu ne izbăvești
/: Ești stâncă de veacuri ce dai nemurirea,
Când totul va trece,  doar Tu dăinuiești! /
[2]
Prin mâna Ta sfântă primim ocrotirea,
Când răul ne-nfruntă cu răcnet de leu
/: Când el ne vrea moartea, Tu dai nemurirea
Căci Tu ești viața, ești viu Dumnezeu :/
[3]
Prin mâna Ta sfântă primim ocrotirea,
Când însăși mânia ne chinuie-amar,
/: Venit-ai din ceruri s-aduci fericirea,
Să mântui, să-ndrepți și să mori pe Calvar :/
[4]
Prin mâna Ta sfântă primim ocrotirea,
Când dragostea-n lume cu greu o găsim
/: În inimi smerite, pui sol sfânt iubirea,
Schimbând totu-n cântec de pace sublim. :/
[5]
Prin mâna Ta sfântă primim ocrotirea,
Chiar lutul acesta de s-ar sfărâma
/: Trecându-l prin moarte, Tu dai strălucirea
Ce-n clipa-nvierii cu toți vom avea. :/
[6]
Prin mâna Ta sfântă primim ocrotirea,
Căci faci să rodească truditul pământ
/: Ți-aducem din suflet, pe veci, mulțumirea,
O, Tată, Isuse și Duhule Sfânt! :/