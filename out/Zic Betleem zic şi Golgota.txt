[title]
Zic Betleem zic şi Golgota

[sequence]
1,c,2,c,3,c

[1]
Zic Betleem, zic şi Golgota,
Zic Ghețimani și mă-nfior,
Când zic Isus inima-mi plânge
Și rănile parcă mă dor.

[chorus]
Pentru mine, pentru tine a răbdat,
Pentru mine, pentru tine a plâns,
Pentru mine, pentru tine a murit,
El, Isus Hristos.

[2]
De merg la iesle sau la cruce
E-un drum cu lacrimi presărat,
Mă plec adânc cu umilință
Spre locul unde m-ai salvat.

[3]
Tu ai venit de bună voie
Să mă răscumperi din păcat,
Eu Te ador și Îți dau slavă
Căci Tu ești Marele-Împărat.