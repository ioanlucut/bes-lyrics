[title]
Ce-ar fi făptura-mi fără Tine

[sequence]
1,2,3,4

[1]
Ce-ar fi făptura-mi fără Tine,
Mântuitorule iubit?
Ce-ar fi, de n-ai fi Tu în mine,
Cu harul Tău nemarginit?

/: Aș fi un bulgăre de gheață,
Un chip de humă fără viață,
O stâncă-nvăluită-n ceață
Și-o noapte fără dimineață :/

[2]
Aș fi un far fără lumină,
Pustie de nisipuri plină,
Cu vânturi fără de odihnă,
Cu șerpi și scorpii ce-nvenină.

/: Aș fi o albie uscată,
Pe unde-a fost un râu odată,
O frunză smulsă și purtată,
Fără de scop prin lumea toată :/

[3]
Așa aș fi, dar slavă Ție!
Tu-mi ești a vieții bogăție,
Comoara darurilor vie
Ce mă inundă pe vecie.

/: Eu n-aş şti azi ce-i strălucirea
Vieții-n mii și mii de feţe
Și n-aș fi cunoscut iubirea
Cu-nfiorări și frumusețe. :/

[4]
De n-ai fi fost Tu, Bunătate,
Începătorule a toate,
Cu taine-adânci și minunate,
Ce totul vrea și totul poate.

/: Tu m-ai suit în slăvi divine,
Din locu-ntunecatei tine,
Isuse, sunt ce sunt prin Tine,
Și-acum și-n veacul care vine! :/