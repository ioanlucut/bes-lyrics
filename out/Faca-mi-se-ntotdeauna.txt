[title]
Facă-mi-se-ntotdeauna
[sequence]
1,2,3,4
[1]
Facă-mi-se-ntotdeauna,
După sfântul Tău Cuvânt,
Chiar de-ar fi să-mi cadă toate
Planurile la pământ.
/: Chiar de-ar fi să-mi cadă toate :/
Planurile la pământ.
[2]
Gândul Tău să se-mplinească
Neștirbit în mine-oricând,
Chiar de-ar fi să se dărâme
Tot ce mi-am zidit în gând
/: Chiar de-ar fi să se dărâme :/
Tot ce mi-am zidit în gând
[3]
Voia Ta să se înalțe
Ca stăpână-n viața mea,
Și-n fărâme sparge-mi voia
Printr-o lovitură grea.
/: Și-n fărâme sparge-mi voia :/
Printr-o lovitură grea.
[4]
Rugăciunea asta, Doamne,
Tu să mi-o asculți mereu,
Iar de-ar fi s-o schimb vreodată
N-asculta de gândul meu.
/: Iar de-ar fi s-o schimb vreodată :/
N-asculta de gândul meu.