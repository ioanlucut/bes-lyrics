[title]
Răsune a noastră cântare
[sequence]
1,c,2,c,3,c,4,c
[1]
Răsune a noastră cântare,
Un imn de adânci mulţumiri
Să fie și ceru-n serbare,
Ca-n ziua de mari fericiri!

Prin Duh înălțăm o cântare,
Prin Duh să cinstim pe Isus,
Căci slava ce-o are e mare
În gloria unde-a ajuns.
[chorus]
/: Osana lui Isus, Osana lui Isus
Osana lui Isus
De-acum și până-n veac :/
[2]
Pe Isus Îl simți în natură,
Căci toate prin El s-au creat
Și cine-I ca El de statură?
Nu-i nimeni ca-l meu Împărat!

Cinstiți-L, ostroave și ape!
Cinstiți-L, voi mări și uscat!
Căci El a putut să adape
Mulțimi de popor însetat.
[3]
Prin câte puterea-I se-arată?
Prin câte dovezi Îl cunoști?
Privește la ceruri și, iată,
În toate pe El recunoști.

Veniți voi, mulțimi de popoare,
Să vină toți cei păcătoși
Căci gloria Lui este mare,
Iertare primiți bucuroși.
[4]
Cu toți ridicaţi-vă glasul,
Un cor milioane formând
Simțiți ce sublim fi-va ceasul,
Când toți vom fi una curând?

Mărire lui Isus în ceruri!
Mărire și slavă în veci!
Cântați-I voi astăzi și pururi,
Mărire și slavă în veci!