[title] Mai mult decat asteapta
[sequence] 1,2,3,4
[1]
Mai mult decât așteaptă străjerul dimineața
Te-așteaptă-al nostru suflet, Isus, să-ți vadă fața.
/: Cum soarele răsare și luminează-ntinsul
Așa ne umpli viața, Isus, Tu necuprinsul. :/
[2]
Mai mult decât așteaptă un mugur primăvara,
Mai mult decât așteaptă înstrăinatul țara,
/: Mai mult decât așteaptă ogorul ploaia lină,
Dorim, Isuse, fața și slava Ta să vină. :/
[3]
Mai mult decât așteaptă bolnavul vindecarea
Noi așteptăm, Isuse, în țara Ta intrarea.
/: Mai mult decât așteaptă logodnica pe mire,
Dorim întâmpinarea venirii în mărire. :/
[4]
Mai mult decât așteaptă robiții 'liberarea,
Corăbierii portul, trudiții înserarea,
/: Ostașii biruința și-n lupta lor cununa,
Noi Te-așteptăm, Isuse, pe Tine-ntotdeauna. :/