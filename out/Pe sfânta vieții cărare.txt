[title]
Pe sfânta vieții cărare

[sequence]
1,c,2,c,3,c,4,c

[1]
Pe sfânta vieții cărare,
Isuse, prin har, alergăm
Și flori de iubire și soare,
Spre lauda Ta semănăm.

[chorus]
/: Spre lauda Ta, spre lauda Ta,
Isuse, cu foc, vom cânta!
În veci, Te slăvim, în veci, Te iubim,
Prin harul pe care-l primim! :/

[2]
În lupta cea bun-a credinței,
’Napoi, nicidecum, să nu dăm
Suntem rânduiți biruinței
Spre lauda Ta să luptăm.

[3]
Ne-ai pus în ogorul iubirii,
Poverile ei să purtăm,
Să fim la-nălțimea menirii,
Spre lauda Ta să lucrăm.

[4]
În toate-mpreună cu Tine,
Isuse, ne-ai pus ca să stăm
Prin Tine, și astăzi și mâine,
Spre lauda Ta noi cântăm.