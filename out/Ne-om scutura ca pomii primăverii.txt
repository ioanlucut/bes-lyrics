[title]
Ne-om scutura ca pomii primăverii

[sequence]
1,2,3,4

[1]
Ne-om scutura ca pomii primăverii,
Ca albe flori cădea-vom la pământ,
/: Vasul de lut gusta-va ceața serii,
Dar sufletul va fi la Cel Preasfânt. :/

[2]
Ne-om odihni sub razele de soare,
Ca grâul holdei proaspăt secerat,
/: Va putrezi fărâma trecătoare,
Dar grâul vei păstra părinte-nalt. :/

[3]
Noi vom zbura ca păsările toamna
Și frunze vechi cădea-vor pe cărări,
/: Trup ostenit uita-vei ce e teama
Când sufletu-ți pleca-va spre-alte zări. :/

[4]
Și vom dormi ca grâul sub zăpadă,
Ne-om liniști de tot ce-am suferit
/: Nădejdea noastră-n El n-are să cadă,
Vom învia cu primii ghiocei. :/