[title] Se va canta cantarea
[sequence] 1,c,2,c,3,c
[1]
Se va cânta cântarea minunată
Mireasa-și va cânta imnul dorit
Și se va-ncepe nunta așteptată
Cu-acei ce-n luptă și-n prigoane-au biruit.

[chorus]
Eroii slavei vin acum acasă
Au biruit în marele necaz
Și ei vor sta cu Domnul lor la masă
El le va șterge lacrima de pe obraz.
[2]
Din orice neam, din orice seminție
Din orice limbă, din orice norod
O mare gloată pentru-mpărăție
Isus va strânge-al suferinței rod.

[3]
În fața scaunului de domnie
S-or arunca cu fața la pământ
Vor preamări, vor lăuda pe Domnul
Pe Cel ce este Sfânt, de trei ori Sfânt.