[title] Ce minunat e Dumnezeu
[sequence] 1,2,3,4
[1]
Ce minunat e Dumnezeu!
/: El toate le-a creat cu măiestrie
Cu-atâta drag și-atâta dibăcie
De la impunătoarea galaxie
Și până la minusculul nucleu :/
[2]
Ce minunat e Dumnezeu
/: El nu S-a limitat în timp și sferă
Și trece peste-a logicii frontieră
Să dea răspuns acelor ce aderă
În al iubirii Sale apogeu :/
[3]
Ce minunat e Dumnezeu
/: Deși e Suveran în întregime
El ne-a iubit pe mine și pe tine
Și-ntreaga lume, dându-se pe Sine
Prin Fiul Său născut din neam evreu :/
[4]
Ce minunat e Dumnezeu
/: El ține-n mână soarele și luna
Și stelele Îi pun pe cap cununa
Doar prin Isus cu El noi vom fi una
Când vom ajunge sus în Empireu :/