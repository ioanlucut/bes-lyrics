[title]
Sus pe plaiurile cerului

[sequence]
1,2,3,4,5

[1]
Sus, pe plaiurile cerului,
Sus, acolo-n înălțimi,
Acolo, în țara Domnului,
Noi o să ne întâlnim.

/: Pe malurile râurilor sfinte,
Cu unde cristaline, argintii,
Pe munți de foc, în slava Lui cea mare,
Acolo, te-așteptăm să vii :/

[2]
Sus, departe de orice dureri,
Sus, acolo-n veșnicii,
Veșnic în sfintele dezmierdări,
Noi o să ne întâlnim.

/: Pe malurile râurilor sfinte,
Cu îngerii în grupuri să zburăm
Mi-e dor, mi-e dor acum de-acele timpuri
Pe care numai le cântăm :/

[3]
Sus, în țara bucuriilor,
Sus, în slăvile cerești,
Noi cu drag atunci ne-om saluta,
Când acol' ne-om revedea.

/: Atunci vom zice: „Acesta-i Domnul nostru
În care noi, cu toți, ne-am încrezut.”
Atunci vom zice: „Da, Acesta-i Domnul
Care pe noi ne-a mântuit.” :/

[4]
Sus, acolo, nu va fi suspin
Și nici lacrimi pe obraz
Nu vor exista amărăciuni
Și nici atâta necaz.

/: Ah, cum mă poartă dorul după tine
Ah, țara mea, de mult eu te aștept,
Căci inima se frânge în suspine
Ah, dorul meu cel sufletesc :/

[5]
Tu, de ce nu vrei să vii cu noi,
Pe întinsele câmpii?
Sus, în țara dragostei cerești,
Sufletul să-ți mântuiești?

/: Pe malurile râurilor sfinte,
Cu unde cristaline, argintii,
Pe munți de foc, în slava Lui cea mare,
Acolo, te-așteptăm să vii :/