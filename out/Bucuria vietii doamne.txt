[title] Bucuria vietii Doamne
[sequence] 1,c,2,c,3,c,4,c,5,c
[1]
Bucuria vieții, Doamne, Tu ne-ai dat
Prin jertfa Ta sfântă, ne-ai răscumpărat.
Multe suferințe, chinuri și dureri
Le-ai schimbat Isuse-n sfinte mângâieri.
[chorus]
Să vindece rana, să ridice povara
Nu-i nimeni așa ca Isus
Cu mâna Sa bună, pe-oricine alină
Nu-i nimeni așa ca Isus
[2]
Lacrimi de durere fața Ți-au brăzdat
Când răbdai pe cruce sus crucificat
Sfântă mulțumire lumii ai adus
Pace și iertare oricărui păcătos.
[3]
Sufletul îmi plânge de iubirea Ta
Mulţumiri Ți-aducem azi și pururea
Orice clipă-n viață să o folosim,
Și-n lucrarea sfântă toți să ne unim.
[4]
Pân-atunci, Isuse, când vei reveni
Ajută-ne, Doamne, să ne pregătim
Când pe nori de slavă Tu vei apărea
Să răpești la Tine, sus, Mireasa Ta.
[5]
Bucurie mare va fi-atunci în cer
Căci vom fi tot timpul cu Emanuel
N-o mai fi durere, n-o mai fi suspin
Căci va fi tot timpul pace pe deplin.