[title] Acel ce pururi are grija
[sequence] 1,c,2,c,3,c,4,c,5,c
[1]
Acel ce pururi are grijă
De orișicine-i în necaz,
Îți numără și ție pașii
Și lacrimile pe obraz.
[chorus]
Să nu-ți pierzi, la necaz, credința
Și nici nădejdea când ți-e greu;
Nici dragostea, când ești la bine,
Că-n ele-L pierzi pe Dumnezeu!
[2]
El știe cât să-ți lase lupta
De greutăți și de-ndoieli
La timp îți va trimite harul
Prin care sufletul să-ți speli.
[3]
El știe cât să-ți lase-n lume
Viața-n bine să-ți răsfeți
Și să ți-o ia când e să-ți piardă
Comoara veșnicei vieți.
[4]
El știe când e de mustrare
Nevoie spre-ndreptarea ta
El știe flacăra-ncercării,
Cât poți să stai și când s-o ia.
[5]
Să-I mulțumești de tot ce Domnul
Îți dă-n viață de-orice fel
Pe El Îl ai când ai credința
Nădejdea și iubirea-n El.