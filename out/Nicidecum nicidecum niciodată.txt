[title]
Nicidecum nicidecum niciodată

[sequence]
1,2,3,4,5

[1]
Nicidecum, nicidecum, niciodată
Gândul meu altui pas nu-l aștern
/: În Isus viaţa mea e bogată,
Un izvor din etern, în etern. :/

[2]
Nicăieri, nicăieri, nici o clipă,
Nu pot fi fericit fără El!
/: Lângă El, peste-a morții risipă,
Voi zbura ca un alb porumbel. :/

[3]
În dureri, în necazuri și-n moarte,
Despărțire de Domnul meu, nu-i!
/: Dacă inima nu mă desparte,
Orice-ar fi, orice-ar fi, sunt al Lui! :/

[4]
Vom trăi veșnicii de iubire,
Mii de ani, zeci de mii, mii de mii!
/: Când o clipă cu El e-o uimire,
Ce va fi, ce va fi în veșnicii?! :/

[5]
Va veni, va veni Cel ce vine,
Hohotind, Îi voi plânge la piept.
/: Cât mai bate o inimă-n mine,
Îl doresc, Îl iubesc, Îl aștept! :/