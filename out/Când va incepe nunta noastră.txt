[title]
Când va începe nunta noastră
[sequence]
1,2,3,4,5,6
[1]
Când va începe nunta noastră,
În dimineața fără nori
O, când va-ncepe nunta noastră,
Pe-ntreaga-ntindere albastră
/: Va fi lumină și splendori. :/
[2]
Când fața Ta strălucitoare,
Isuse drag, se va ivi,
De fața Ta strălucitoare,
S-or stinge stele, lună, soare
/: Lumina Ta le-a copleși :/
[3]
Noi, îmbrăcași în alb și soare,
Uimiți de cerul Tău slăvit,
Străluminați de-un veșnic Soare,
Cântând, Ți-om pune la picioare,
/: Cununa harului primit. :/
[4]
Când vom zbura spre cer, Isuse,
Aleșii Tăi de pe pământ,
Când sus în ceruri, o, Isuse,
Vom sta în slăvile nespuse
/: La masa Ta, o, Mire sfânt. :/
[5]
Ah, bucuriile-ntâlnirii
Ce-n suflet, Doamne, vom simți,
Ca bucuriile-ntâlnirii
Și fericirea fericirii,
/: N-a fost și nici nu va mai fi. :/
[6]
O, adu clipa așteptată
Când vom pluti, strălucitori
Adu-ntâlnirea așteptată
Și nunta noastră minunată,
/: Din dimineața fără nori. :/