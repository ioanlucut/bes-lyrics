[title] Stau și privesc ochii adanci
[sequence] 1,2,3
[1]
Stau și privesc ochii adânci
Care m-au descătușat
Când eram lovit de stânci.
Azi simt o lacrimă de foc
Ce a curs din ochii Tăi
Te iubesc, Domnul meu!

/: Tu ești iubirea mea dintâi
Primul pas mi l-ai schimbat
Într-un zbor adevărat.
Azi vreau să fiu în palma Ta
Perla care-Ți va cânta:
Te iubesc, Domnul meu :/

[2]
Vreau flori de cais să-mi presar
Peste inima ce-acum
Ți-o dau cu iubire-n dar
Și-n dragostea ce ne-a unit
Azi sunt cel mai fericit.
Te iubesc, Domnul meu!

/: Și când pe nori vei reveni
Vocea o voi auzi
Și voi fi-n veci steaua Ta.
Noi amândoi vom fi mereu.
Noaptea nu va trece greu.
Te iubesc, Domnul meu :/

[3]
Vreau și Te rog ca să primești
În grădinile cerești
Și pe cel din fața Ta.
Dacă o clipă Ți-a greșit
Vezi cât e de obosit
Dă-i din dragostea Ta.

/: Nu-l izgoni din harul Tău
Umple-i inima mereu
Cu iubire-n Dumnezeu
Și fă-l să poată spune-n veci
Chiar când vin umbrele reci
Te iubesc, Domnul meu :/