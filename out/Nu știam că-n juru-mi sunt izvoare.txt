[title]
Nu știam că-n juru-mi sunt izvoare

[sequence]
1,2,3,4,5

[1]
Nu știam că-n juru-mi sunt izvoare,
Nu știam de oaza din pustiu
/: Așteptam să vină corbi din zare,
Așteptam sfârșitul meu târziu. :/

[2]
Mi-am plimbat privirea peste dune,
Și-am văzut pustiul gol și sterp
/: Am simțit fiorul morții-n mine,
Tot mai mult mă apăsa în piept. :/

[3]
Chinuit de arșița toridă,
Copleșit de-al morții evantai,
/: M-am trezit la vocea Ta cea blândă
Tocmai Tu, o, tocmai Tu erai. :/

[4]
N-am știut, Isuse, că din Tine
Curg izvoare limpezi de cristal
/: N-am știut că setea arsă-n mine
Numai Tu ai stins-o cu-al Tău val. :/

[5]
Dacă vreișşi tu, amice dragă,
Focul inimii din piept să-l stingi,
/: El îți vindecă ființa-ntreagă
Vin' la El, la pieptu-I drag să plângi. :/