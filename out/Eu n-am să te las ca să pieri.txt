[title]
Eu n-am să te las ca să pieri

[sequence]
1,2,3,4

[1]
Eu n-am să te las ca să pieri,
Când treci prin necazul cel greu,
Atunci când mă chemi în dureri,
„Eu vin!” a promis Dumnezeu.

/: Cheamă-Mă în ziua cea grea,
Când nori de necaz vor veni,
Atunci, Eu te voi ajuta
Iar tu-n cânt Mă vei proslăvi. :/

[2]
Când ziua s-a dus, e târziu
Și singur în noapte rămâi,
În jurul tău totu-i pustiu,
Și-o piatră de-ți pui căpătâi.

/: Cheamă-Mă și am să vin,
Și-o scară la cer, voi ’nălţa,
În noapte, sub cerul senin,
Cu tine de vorbă voi sta. :/

[3]
Te simți de furtuni clătinat,
Și valul te-mpinge spre stânci,
În jur, mai auzi disperat,
Un vuiet de ape adânci.

/: Cheamă-Mă-n clipa cea grea,
Când valul lovește cumplit,
Cu Mine pe stâncă vei sta,
Furtuna privind liniștit. :/

[4]
Eu Sunt Cel ce Sunt, Dumnezeu
Și-aud când Mă strigi din necaz,
Căci Eu văd din cer chinul tău,
Și lacrima pe-al tău obraz.

/: Crede și nu te-ndoi,
Așteaptă-n tăcere-ajutor,
Căci Eu lângă tine voi fi,
Și greul va fi mai ușor. :/