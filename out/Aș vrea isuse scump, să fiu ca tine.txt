[title] Aș vrea Isuse scump, să fiu ca Tine
[sequence] 1,c,2,c,3,c
[1]
Aș vrea, Isuse scump, să fiu ca Tine,
În pribegia mea, pe-acest pământ;
De-atâtea ori când grea ispită vine,
S-o biruiesc prin sfântul Tău Cuvânt.
[chorus]
Aș vrea, Isuse scump, a Ta comoară
De mângâieri, pe veci să-mi dăruiești
Aș vrea ca-n mine tot ce-i vechi să moară
Ca Tu să faci din mine ce dorești.
[2]
Aș vrea, Isuse scump, a Ta viață
Să se-oglindească pururi în a mea
Și să dispară vălul greu de ceață
Ce-mpiedică să-Ți văd mărirea Ta.
[3]
Și câte n-aș mai vrea, o, scump Isuse,
În pribegia mea pe-acest pământ!
Dorințele ce îmi rămân nespuse
Să le-mplinești prin sfântul Tău Cuvânt!