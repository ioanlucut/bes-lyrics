[title]
O laudă e cântarea mea
[sequence]
1,c,2,c,3,c,4,c
[1]
O laudă e cântarea mea,
Un imn frumos de bucurie,
O laudă îmi cântă inima,
Mărit să fie Domnul pe vecie.
[chorus]
Sfânt, sfânt, sfânt,
E Numele Lui mare,
Sfânt a fost și e din veșnicii,
Sfânt și bun alin și desfătare
Este Domnul pentru-ai Săi copii.
[2]
Căci Domnul e tăria mea,
Să știe azi întreaga lume,
Și-o viață-ntreagă-I voi cânta,
Mărească-I-se al Său Nume.
[3]
Ostroave, dealuri și câmpii
Ce dați privirii încântare,
Spuneți oricui v-ar întâlni
Că n-are Domnu-asemănare.
[4]
El mi-e pricina laudelor,
Căci prin El toate au fost create,
El este Domnul domnilor,
Prin El și pentru El sunt toate.