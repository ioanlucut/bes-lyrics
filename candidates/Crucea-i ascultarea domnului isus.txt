[title]
Crucea-i ascultarea Domnului Isus
[sequence]
1,c,2,c,3,c
[1]
Crucea-i ascultarea Domnului Isus,
Cea mai ’naltă jertfă care s-a adus,
Darul cel mai mare, prețul ne-ntrecut
Ca să mântuiască ce era pierdut!
[chorus]
Crucea-i slava Ta, crucea-i pacea mea,
Din blestem m-a scos jertfa lui Hristos;
Viață mi-a adus crucea lui Isus.
Slavă lui Hristos, slavă lui Isus!
[2]
Crucea e iubirea Domnului Isus
Nu-i cuvânt să-nalțe dragostea-i mai sus;
Nu-i nimic să-arate- atât de strălucit
Dragostea cu care Tatăl ne-a iubit!
[3]
Crucea-i biruința Domnului Isus.
El a-nvins, când singur morții S-a supus
Și-a zdrobit vrăjmașul, când S-a umilit;
Preamărit e Mielul, fiindcă S-a jertfit!
[4]
Crucea este slava Domnului Isus,
Prin ea și-a-nălțat El Numele-i mai sus;
Rănile Lui sfinte veșnic vor purta
Mântuirea noastră și mărirea Sa!