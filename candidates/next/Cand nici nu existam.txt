[title]
Când nici nu existam

1. Când nici nu existam şi nici n-aveam suflare
Din cer încă de-atuncea mă vedeai
Când nici chip nu aveam şi nici vreo zi sub soare
În Cartea Vieţii numele-mi scriai!

R: /: Te laud! Te laud!
Te laud căci ai iubit sufletul meu!
Eşti sfânt, eşti drept, eşti bun, eşti mare
Te laud căci numai Tu eşti Dumnezeu! : /

2. Mă cercetezi n-ascuns, mă-acoperi cu-ndurare
Şi eşti cu mine atunci când mă trezesc!
O cât de nepătruns, eşti în a Ta lucrare
De aceea Doamne Numele-Ţi slăvesc!

3. Oriunde aş pleca, Tu eşti mereu cu mine
Cu Tine chiar şi noapte este zi!
Cu Tine nu voi fi, nicicând dat de ruşine
Căci mâna Ta mă va călăuzi!
