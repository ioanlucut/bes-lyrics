[title]
Când eram doar o licărire (Otto Pascal)

[sequence]
1,c,2,c

[1]
Când eram doar o licărire,
Când încă chipul nu-l aveam,
Tu m-ai condus spre viețuire,
De-atunci m-ai binecuvântat!

Și m-ai condus cu braț puternic,
Ai fost cu mine-n încercări,
Ai fost lumină-n întuneric
Mi-ai dat curaj în provocări!

[chorus]
Îți mulțumesc și Te slăvesc
Pentru surâsul ce mi-ai pus pe față,
Îți mulțumesc și Te slăvesc
Pentru Cuvântul Tău, ce blând mă-nvață.

Îți mulțumesc și Te slăvesc,
Ești răsăritul ce mă luminează.
Îți mulțumesc și Te slăvesc,
Că ai Tăi îngeri zilnic mă veghează!

[2]
Chiar dacă totul s-ar opri în loc
Și nu aș mai avea nimic,
Eu tot Ți-aș mulțumi, Isuse,
Pentru suflarea ce-am primit.

Mă-nchin acum cu umilință
Și-Ți cer un lucru, Domnul meu,
Atunci când voi fi în neputință
Să mă-nconjori cu Brațul Tău!