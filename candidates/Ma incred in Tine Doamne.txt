[title]
Mă încred în Tine

[sequence]
1,c,2,c

[1]
La Tine vin, o, Doamne,
Să îmi plâng păcatul meu
Că prin puterea-Ți mare,
Mă păzești pe drumul greu.

O, vina mi-a fost mare!
Tu mult ai suferit
Să pot primi iertarea.
Tu fost-ai răstignit.

[chorus]
Mă încred în Tine, Doamne,
Al meu Mântuitor,
Că la nevoi și bine
Tu ești al meu Păstor.

[2]
Condus de-a Ta lumină,
De al Tău ajutor,
Spre casa Ta divină
Doresc mereu să zbor.

Eliberat sunt pe vecie
Prin al Tău Sânge sfânt,
Slăvită jertfa-Ți fie
În cer și pe pământ.
