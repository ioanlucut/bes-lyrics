[title] 
Tu aparții de Marea Împărăție

[sequence]
1,p,2,c,3,t,e

[1]
Tu aparții de Marea Împărăție
Ce-n vremea de acum s-a arătat.
Rămâi statornic, stai pe temelie,
Tu ești un fiu de Mare Împărat!
Nu risipi comoara prin pustie,
Nu sta nepăsător de darul dat,
Ascultă Vocea ce-ți repetă ție:
„Tu ești un fiu de Mare Împărat!”

[prechorus]
/: Tu ești un fiu, tu ești un fiu,
Tu ești un fiu de Mare Împărat! :/

[2]
Căci ție ți s-a dat încălțăminte
Și cingătoare, brâu adevărat,
Și sabia, și scutul cel fierbinte,
Și mantie curată ți s-a dat!
Ascunde-ți fruntea-n coiful mântuirii,
Nădejdea neclintită ce s-a dat!
Să nu te-nfrice duhurile firii,
Tu ești ostaș la Marele-mpărat!

[chorus]
/: Tu ești ostaș, tu ești ostaș,
Tu ești ostaș la Marele-mpărat! :/

[3]
Stai pregătit de luptă și în toate
Privește Căpetenia mereu.
Războiul e pe viață și pe moarte,
Dar lupta o câștigă Dumnezeu!
În jurul tău mai sunt frați care luptă,
Căci mântuirea pentru toți s-a dat,
Vom fi toți încununați în glorii
Și răsplătiți de Marele-mpărat!

[chorus 2]
/: Și răsplătiți, și răsplătiți,
Și răsplătiți de Marele-mpărat! :/

[ending]
Tu ești un fiu, tu ești ostaș,
Ești răsplătit de Marele-mpărat!
