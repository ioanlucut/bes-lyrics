[title]
Când sunt mic atunci sunt mare

[sequence]
1,c,2,c,3,c,4,c,5,c,6,c

[1]
Când sunt mic, atunci sunt mare,
Cânt voios când lupta-i grea,
Când sunt slab, atunci sunt tare
Căci Isus e stânca mea.

[chorus]
Munții de s-ar clătina,
Vântul mare de-a sufla,
Ape de s-ar revărsa,
Isus, Isus, ești pacea mea.

[2]
Chiar de n-ar mai fi izvoare
Și de sete m-aș usca,
În nevoi și-ndestulare
Te voi binecuvânta.

[3]
Vânturi grele de vor bate
Eu mă-ncred în Dumnezeu
Căci în cer, în sfânta carte
Este scris numele meu.

[4]
Chiar de-aș fi la strâmtorare,
Chiar și-n lanțuri de-aș fi pus,
În orice împrejurare
Ținta mea ești, Tu, Isus.

[5]
Pentru noi, chiar de e pace,
Pentru noi, chiar de-i război,
Nu ne temem niciodată,
Dumnezeu este cu noi.

[6]
Dumnezeu din slăvi divine,
Sfânt, sfânt, sfânt în veci e El,
Cel ce-a fost, ce e, ce vine,
E Sfântul lui Israel.
