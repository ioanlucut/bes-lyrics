[title]
Nu ne lăsa să ne-ndoim în crâncena furtună
[sequence]
1,c,2,c
[1]
Nu ne lăsa să ne-ndoim în crâncena furtună,
Nu ne lăsa să ne-ngrozim când fulgeră și tună
Nu ne lăsa să înghețăm în crunta viscolire,
Nu ne lăsa să nu-nsetăm de cea dintâi iubire.
[chorus]
NU NE LĂSA SĂ NE-NDOIM ISUSE DE IZBÂNDĂ,
CĂCI FĂRĂ ȚEL NE PRĂBUȘIM ÎN MOARTE ȘI-N OSÂNDĂ.
[2]
Nu ne lăsa îndepărtați de-a noastre legăminte,
Ne ne lăsa ne-nfiorați de lacrima fierbinte,
Nu ne lăsa să fim împinși pe căi înșelătoare,
Nu ne lăsa să fim învinși și sfâșiați de fiare.
[3]
Nu ne lăsa să părăsim credința noastră bună,
Nu ne lăsa să despărțim umblarea împreună,
Nu ne lăsa dormind nicicând în lene și păcate,
Nu ne lăsa neînsetând de cinste și dreptate.