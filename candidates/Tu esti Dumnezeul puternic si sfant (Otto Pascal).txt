[title]
Tu ești Dumnezeul puternic și sfânt (Otto Pascal)

[sequence]
1,c,2,c,3,c,4,c

[1]
Tu ești Dumnezeul puternic și Sfânt,
Desparți chiar și marea, cu un singur cuvânt.
Cinci mii de persoane Tu poți să hrănești,
Făcând o minune cu cinci pâini și doi pești.

[chorus]
Domn al Domnilor, Atotștiutor,
Ești pace, iertare și vindecător.
Asculți rugăciuni, faci oameni mai buni
Și schimbi viața celor ce cred în minuni!

[2]
Pe drumul de piatră, înspre Ierihon,
Orbul Bartimeu îți cerea ajutor,
Credința în Tine vedere i-a dat
Striga printre lacrimi „Isus m-a vindecat!”

[3]
În barcă, pe mare, dormeai liniștit,
Dar vântul năpraznic furtun-a întețit,
Strigau ucenicii speriați să îi scapi,
La un singur cuvânt vântul Te-a ascultat.

[4]
Maria și Marta plângand Te rugau
S-ai milă de Lazăr, căci mult îl iubeau.
Cuvântul Tău veșnic viață i-a dat.
Ce mare minune: din morți l-ai înviat!