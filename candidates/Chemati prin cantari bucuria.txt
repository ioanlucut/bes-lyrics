[title]
Chemați prin cântări bucuria

[sequence]
1,2,3,4,5

[1]
Chemaţi prin cântări bucuria,
Chemaţi-o cu voi când lucraţi,
Căci Tatăl vă dă-mpărăţia,
Ca-n ea voi să vă bucuraţi.

/: Chemaţi bucuria să vină,
Ea-ntrece comori şi averi,
Aşa-i bucuria divină:
Te umple de sfinte puteri. :/

[2]
Trezeşte-te azi, tu, ţărână
Şi-n suflet şi-n duh vă treziţi
Şi harfă şi tu, alăută,
Cu toate-ntr-un glas vă uniţi.

/: Căci Tatăl găseşte plăcere
În fiul ce-i vesel oricând,
Ce greul şi multă durere,
Le duce pe umeri cântând! :/

[3]
Lăsaţi bucuria divină
Să joace pe feţe şi-n duh,
Cu ea veţi putea voi străbate
Pustiul cu al lui greu zăduf.

/: Amarul şi îngrijorarea
Fugi-vor de parcă n-au fost,
Cântarea va pune pe fugă
Întreg iadul cel furios! :/

[3]
Mereu bucuraţi-vă-n toate,
Că-n toate afla-ve-ţi cântări
Şi-n ele-aripi ca să vă poarte
Spre tot mai seninele zări.

/: Din ceruri pornită-i cântarea
Şi-n ceruri se va-ntoarce iar,
Păstraţi-i curată cărarea,
Ce duce spre marele Har! :/
