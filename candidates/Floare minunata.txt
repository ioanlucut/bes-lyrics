[title]
Floare minunată

[sequence]
1,c,2,c,3,c,4,c,5,c

[1]
Astăzi, Doamne, eu te rog să intri
În grădina Ta ce-ai semănat,
Să uzi florile ce-s ofilite,
Cu petale-n jos ce s-au lăsat.

[chorus]
/ : Cântă, floare minunată,
Cântă ne-ncetat,
Astăzi Grădinarul te-a udat. :/

[2]
Grădinarul ce cu-atăta grijă
Udă florile-n grădina Sa
E Acela ce-a-nviat din moarte,
E Isus Hristos din Golgota.

[3]
Dacă vrei să fii și tu o floare
În grădina Domnului Hristos,
Să păstrezi cu grijă a ta mireasmă,
Să te ude Domnul cu folos.

[4]
În gradina Domnului sunt multe
Flori ce au mirosul minunat,
Ele iau lumina de la Domnul
Și nectarul lor este bogat.

[5]
Trandafiri, garoafe, crizanteme,
Panseluțe albe argintii,
În grădina Domnului sunt multe,
Dau mireasma numai cele vii.
