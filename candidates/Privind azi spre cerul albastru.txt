[title]
Privind azi spre cerul albastru

[sequence]
1,c,2,c,3,c

[1]
Privind azi spre cerul albastru,
Spre bolta senină, mă întreb
De vine azi Mântuitorul
Isus, Împăratul Suprem.
Coboară din slava cerească,
Priveşte o clipă spre noi,
Când gemem şi pasul se afundă
În lumea de chin şi nevoi.

[chorus]
/: O vino, vino, vino,
Atâţia te aşteaptă
Să-ţi spună a lor durere,
Sunt cei ce n-au pe nimeni,
Iar inima li-e plină
De multă trudă şi întristare. :/

[2]
Te aşteaptă bolnavii în spitale,
Te aşteaptă orfanii ce plâng,
Te aşteaptă şi inimi zdrobite,
Să vii, o, Isus mai curând.
Te aşteaptă atâţia, Isuse,
Ce în lipsuri, durere şi chin,
Îşi înalţă privirile duse
Spre ţărmul etern şi senin.

[3]
Te aşteaptă omenirea întreagă
Ce simte că merge spre rău.
Se zbate, se înfundă, se încheagă,
Din zi în zi parcă-i mai greu.
Cu toţii aşteaptă lumina,
Cu toţii aşteaptă un semnal.
Curând se va trage cortina
Sfârşindu-se chinul amar.
