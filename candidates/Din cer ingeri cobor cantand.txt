[title]
Din cer îngeri cobor cântând

1. Din cer îngeri cobor cântând
La păstori veste aducând,
/: Căci s-a născut Mântuitor,
Veselie în popor, în lumea aceasta. :/

R: La iesle am aflat pe al Păcii Împărat
/: Şi lui ne închinăm, slavă în veci să-i dăm !:/

2. Îngerul e vestitor,
În cete ei cântă în cor:
/: "Slavă în ceruri Tatălui
Pace între oameni plăcuţi Lui, în lumea aceasta ! :/

3. Păstori cu sufletul duios
L-au găsit pe Isus Hristos
/: Aflându-L în iesle culcat
Bucuroşi s-au închinat, înaintea Sa. :/

4. Prieten drag vin’ la Isus
Dă-I inima că-i de ajuns
/: Lasă-L pe El să intre în ea
Şi pace veşnică-ţi va da, în veci, aleluia ! :/
