[title]
Cât de măreț e dumnezeu

[sequence]
1,2,3

[1]
Cât de măreț e Dumnezeu! / Văd marea cu talazuri grele,
Mă-nalț pe munții de bazalt / Și-mi zboară gândul printre stele,
Tot mai înalt.
Ce împărat își duce-oștirea / Spre un gigantic apogeu?
Acel ce-a pus în goluri firea, / Acel ce-a scris oricui menirea
Mai mult decât nemărginirea
E Tatăl meu, e Tatăl meu!

[2]
Cât de temut e Dumnezeu! / Vuiau de pe Sinai ecouri
Când glasul Domnului vorbea. / Iar Moise-nainta prin nouri
Și tremura...
La Tronul Alb se strâng sfielnic / Voievozi de foc din Empireu.
Și heruvimii vin cucernic, / Slăvind Eternul Vistiernic.
Și-acest Stăpân Atotputernic
E Tatăl meu, e Tatăl meu!

[3]
Și cât de bun e Dumnezeu! / Chiar dacă stelele bătrâne
Tot au o vreme când se-aștern, / Dar cine în Isus rămâne
E-un fiu etern!
Și-n fața slavei sclipitoare, / În ceasul lumii cel mai greu,
Acei cei ce-au dat pe sfinți la fiare / Vedea-vor Forța Creatoare
Eu voi șopti cu adorare:
E Tatăl meu, e Tatăl meu, e Tatăl meu!
