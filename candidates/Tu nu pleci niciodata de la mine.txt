[title]
Tu nu pleci niciodată de la mine
[sequence]
1,2,3,4
[1]
Tu nu pleci niciodată de la mine
Și niciodată singur nu mă lași,
/: Tu ești mereu puterea ce mă ține
Din cel dintâi, la cel din urmă pas. :/
[2]
Au fost odată râuri de păcate
Dar sângele salvării a scris: NU
/: Oricâte-au fost eu le-am uitat pe toate
Și bine știu că le-ai uitat și Tu :/
[3]
Sunt fericit chiar dacă vrei să sufăr
Când valuri vin și vânturi grele bat,
/: Plutesc pe ape ca un fir de nufăr
Pe care Tu-l păstrezi mereu curat :/
[4]
Tu nu m-arunci Isuse, ca pe-o zdreanță
Ci ești mereu în mine ca o stea.
/: Mi-ai pus în suflet, Doamne, o speranță
Ce nu e nimeni să mi-o poată lua :/
[5]
Îți mulțumesc că ești cu mine-n lume,
Îți mulțumesc că mă iubești mereu,
/: Îți mulțumesc că Tu mi-ai dat un nume,
Că-n Tine sunt și Tu ești Dumnezeu :/