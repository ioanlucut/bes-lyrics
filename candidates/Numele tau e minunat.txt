[title] 
Numele Tău e minunat

[sequence] 
1,c,2,c,3,c

[1] 
Numele Tău e minunat,
Numele Tău e măreț,
Numele Tău e-adevărat,
Comoara cea mai de preț!
Numele Tău e tot ce am
În viața mea mai presus,
Numele Tău, când Îl chemăm,
În rugă, primi-vom răspuns!

[chorus] 
Întotdeauna, când Îl rostesc,
Se-oprește furtuna și pace găsesc,
/: De-aceea eu chem Numele Tău
Și nu ma tem de niciun rău! :/

[2] 
Numele Tău îmi este steag,
Prin El biruiesc tot ce-i rău,
Numele Tău îmi este drag,
Îl port pe buze mereu.
Numele Tău, Doamne-L iubesc
Și ne-ncetat vreau să-L cânt,
Numele Tău Îl preamăresc
Mai mult ca orice pe pământ!

[3]
În Numele Tău genunchii-mi aplec
Și ruga spre cer mi-o îndrept,
În Numele Tău la luptă eu plec
Și biruință aștept,
În Numele Tău marele har
Al mântuirii găsesc,
În Numele Tău zidesc un altar
Și pace în suflet primesc!
