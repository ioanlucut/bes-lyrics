[title]
Vreau să mă odihnesc (Shalom)

[sequence]
1,2,c,3,c

[1]
Vreau să mă odihnesc la umbra aripilor Tale...
Primeşte-mă 'naintea Ta!
Te rog, din nou, să-mi umpli inima de pace
Şi dă-mi nădejde prin Cuvântul Tău!

[2]
Vreau să mă odihnesc la umbra aripilor Tale...
Primeşte-mă aşa cum sunt!
Dă-mi din nou speranţă, har, iubire şi viaţă,
Putere din Duhul Sfânt!

[chorus]
Te rog, acum,
Îndură-te de mine!
Primeşte-mă cum sunt:
Obosit, lovit şi frânt!
Te rog, acum,
Priveşte-mi inima,
Suspinul meu adânc
Şi rana mea cea grea!

[3]
Vreau să mă odihnesc la umbra aripilor Tale...
Scut să-mi fii, tăria mea!
Vreau să mă-nconjori cu braţele Tale,
Adăpost să-mi fii în vreme rea!
