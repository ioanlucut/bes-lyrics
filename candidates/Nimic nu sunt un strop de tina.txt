Title: Nimic nu sunt un strop de tina

1. Nimic nu sunt, un strop de tină
În care ai pus un bob de grâu.
Un ciob în care aprinzi-lumina
Pustiu din care, Tu scoţi un râu.

R1: Nimic nu sunt, o cupă spartă
Din care faci un heruvim,
/: Sunt măgărușul ce Te poartă
Pe drumul spre Ierusalim. :/

2. Nimic nu sunt, un rob netrebnic
Chemat ca jugul Tău să-l port,
Să dau deoparte piatra cea rece
Când Tu dai viaţă, celui mort.

R2: Nimic nu sunt, o trestie frântă
Din care faci, toiag de fier
/: O luminiţă fumegândă,
Ce mâine fi-va stea pe cer. :/

3. Nimic nu sunt, doar Tu eşti totul
Şi Tu te-ai dat ca preţ al meu
Făcând din pieptul meu, chivotul
Ce-l poartă în el, pe Dumnezeu.

R3: Nimic nu sunt, nimic sub soare,
Dar ai iuibit acest nimic.
/: În veci să fii, mereu mai mare
Și eu în veci mereu mai mic. :/
