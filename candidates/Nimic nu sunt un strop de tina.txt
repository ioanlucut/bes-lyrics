[title] 
Nimic nu sunt, un strop de tină

[sequence] 
1,p,2,c,3,t

[1] 
Nimic nu sunt, un strop de tină
În care ai pus un bob de grâu.
Un ciob în care aprinzi-lumina,
Pustiu din care, Tu scoţi un râu.

[prechorus]
Nimic nu sunt, o cupă spartă
Din care faci un heruvim,
/: Sunt măgărușul ce Te poartă
Pe drumul spre Ierusalim. :/

[2]
Nimic nu sunt, un rob netrebnic
Chemat ca jugul Tău să-l port,
Să dau deoparte piatra cea rece
Când Tu dai viaţă, celui mort.

[chorus]
Nimic nu sunt, o trestie frântă
Din care faci, toiag de fier,
/: O luminiţă fumegândă,
Ce mâine fi-va stea pe cer. :/

[3]
Nimic nu sunt, doar Tu eşti totul
Şi Tu te-ai dat ca preţ al meu
Făcând din pieptul meu, chivotul
Ce-l poartă în el, pe Dumnezeu.

[chorus 2]
Nimic nu sunt, nimic sub soare,
Dar ai iubit acest nimic.
/: În veci să fii, mereu mai mare
Și eu în veci mereu mai mic. :/
