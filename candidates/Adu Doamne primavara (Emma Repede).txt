[title]
Adu, Doamne, primăvara (Emma Repede)

[sequence]
1,c,2,c,b,c

[1]
Adu, Doamne, primăvara și rămâi și Tu cu noi,
C-am avut atâta iarnă și îngheț, și vânt, și ploi.
Uite-Te, în sinea noastră, ce de viscole am avut,
Dă din nou un rost la toate, rostul care s-a pierdut.

[chorus]
/: Adu, Doamne, primăvara, după care toți tânjim,
Dă-ne dor de cele sfinte și putere să iubim! :/

[2]
Iarna sufletelor noastre ne-a asprit, ne-a-nsingurat,
Am iernat până și vara, sub un zâmbet înghețat.
Doar Tu, Doamne, ești mai mare decât colții asprei ierni,
Sub cereasca vindecare, fă un semn ca să ne chemi.

[bridge]
Fă-ne, Doamne, să-nflorim cu copacii înc-o dată,
Și miros să răspândim de credință adevărată.
Adu, Doamne, primăvara după care toți tânjim,
Dă-ne dor de cele sfinte și putere să iubim.
