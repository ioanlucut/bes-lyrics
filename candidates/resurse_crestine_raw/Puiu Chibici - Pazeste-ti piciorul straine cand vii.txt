[title]
Pazeste-ti piciorul straine cand vii {alternative: {*}, composer: {Puiu Chibici}, writer: {*}, arranger: {*}, interpreter: {*}, band: {*}, key: {*}, tempo: {*}, tags: {*}, version: {*}, genre: {*}, rcId: {3820}, id: {dSQApsr7zEVTS326kCyxxB}, contentHash: {41ac35}}

[sequence]
v1,c,v2,c,v3,c,v4,c,v5,c,v6,c,v7,c,v8,c,v9,c

[v1]
Păzește-ți piciorul străine când vii
În cortul întâlnirii
Aici este poarta Dumnezeului viu
Cetatea nemuririi

[c]
Aici este poarta cerurilor
E calea ce duce în sus
Aici este Regele Regilor
Aicea Domnește Isus

[v2]
Aici este sfântul izvor de har
Ce curge din tronul dreptății
Aici mântuirea se capătă-n dar
Aici este poarta cetății.

[v3]
Aici vin acei cu veșmântul de in
E turma pășunei Sale
Aici cântă toți aleluia, amin
Mărire, osanale.

[v4]
Aici e Mireasa ce-așteaptă cu dor
Gătită pentru Mire
Aici e Biserica gata de zbor
Dorind clipa răpirii.

[v5]
Aici vin acei prigoniti și-alungați
Batjocoriți de lume
Aici vin surori, aici vin și frați
În al lui Isus Nume.

[v6]
Aici vine acel cu dureri și necaz
Aici vine cel care plânge
Aici vin acei cu lacrimi pe obraz
Cei spălați în sfântul sânge

[v7]
Aici vin copii săraci și orfani
Aici vin părinți cu durere
Aici vin bătrâni necăjiți și sărmani
Să simtă-n Isus mângâiere

[v8]
Aici e puterea ce mișcă chiar munți
Puterea de la rusalii
Biserica celor întâi născuți
Cântându-I osanale

[v9]
Aici vin bolnavi și acei disperați
Vin cei ce doresc vindecare
Vin cei chinuiți de demoni necurați
Aici e-o scăldătoare.
