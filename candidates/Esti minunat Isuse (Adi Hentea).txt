[title]
Ești minunat, Isuse (Adi Hentea)

[sequence]
1,c,2,c

[1]
Doamne, în a Ta îndurare,
Ai plătit cu preț atât de mare,
Preț de sânge sfânt,
Trup zdrobit și frânt, în locul meu.

În cumplita-Ți suferință,
Îndurai a lumii umilință,
În agonia Ta,
Plângeai de dragul meu, că m-ai iubit.

[chorus]
Ești minunat, Isuse, Domnul meu!
Mi-e sufletul uimit de harul Tău,
Că prin el m-ai mântuit,
Prin sânge sfânt m-ai curățit.

Să pot să fiu salvat
De întuneric și de noaptea grea,
De moarte și de toată groaza sa.
Doamne, m-ai eliberat,
C-ai murit și-ai înviat, eu sunt iertat.

[2]
Astăzi am o nouă viață,
Bucurie, pace și speranță.
Prin învierea Ta
Deschisă-i calea mea spre veșnicii.