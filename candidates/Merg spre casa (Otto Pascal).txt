[title]
Merg spre casă (Otto Pascal)

[sequence]
1,c,2,c

[1]
Merg spre casă, înspre ceruri,
Unde Tu m-aştepţi în prag,
Prin furtună şi prin valuri
Se ajunge la liman.

Înserarea, blând se lasă,
Mă învăluie zâmbind,
Vin ecouri dinspre casă,
Sunt paşii Tăi, Mire iubit!

[chorus]
Te-aştept cu dor, privind spre cer, 
Să văd dacă nu vii
Şi în genunchi, sub ceruri ce se sting, 
Eu cânt şi plâng,
Dar ştiu că nu mai este mult 
Și vei veni pe nori în slavă iar.
Stau pe genunchi şi Te-aştept.

[2]
Fii lumină pe-a mea cale,
Călăuză-n noaptea grea.
Frica să nu mă-mpresoare,
Vreau să-mi torni ulei în vas.

Salt întruna pentru Tine,
Luminând în jurul meu.
Vreau s-ajung în strălucire,
Unde-Ți voi cânta mereu:
