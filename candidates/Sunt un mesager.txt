[title]
Sunt un mesager

[sequence]
1,2,3,4,5

[1]
Sunt un mesager rătăcitor prin lume,
Sunt un călător spre patria de sus,
Mi-am pus harfa mea în slujba unui Nume,
Nume înălțat și minunat, Isus.

[2]
Lauda mea e pentru Împăratul,
Nimeni nu-i ca EL așa frumos,
Sfânt și bun n-a fost și nu e altul
Ca al meu Mire drag Isus Hristos.

[3]
Cum să nu Îi cânt, când cu atâta milă,
M-a luat în brațe când zăceam zdrobit,
Când celor din jur le inspiram doar silă,
El m-a ridicat cu drag căci m-a iubit.

[4]
Voi cânta mereu, cât voi avea suflare
Și-L voi preamări căci m-a iubit nespus.
Când mi-a fost mai greu, în foc și încercare,
Lângă mine-a stat aproape doar Isus.

[5]
Spuneți tuturor, să știe orișicine
De iubirea Lui și-al Său belșug de har,
Orice muritor ce sincer la EL vine
Are viață-n veci și mântuire-n dar.
