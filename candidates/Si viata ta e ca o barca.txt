[title]
Și viața ta e ca o arcă

[sequence]
1,2,3,4,5

[1]
Și viața ta e ca o arcă pe ocean
Ce zi și noapte merge-ntruna spre liman
Deci nu dormi, fii-ntotdeauna vegheator
Căci poți cădea în val foarte ușor.

[2]
Chiar dacă oceanele toate / Ar fierbe-n val după val
Nu-ți pierde credința, o, frate / Tu mergi înainte spre mal.

[3]
Și viața ta e-o viață plină de-ncercări
La fel cum un vapor se duce peste mări
Și tu în lumea-aceasta ești un călător
În viața aceasta a-ncercărilor.

[4]
Fii curajos, în marea luptă fii viteaz
Când valurile se ridică în talaz
Nu te lăsa de valul lumii biruit
Deci tu te luptă, vei fi mântuit.

[5]
În lupta aceasta să nu fii descurajat
Chiar dacă valurile vin neîncetat
Tu să rămâi întotdeauna credincios
Privirea ta să fie la Cristos.
