[title]
M-ai binecuvântat, o, Doamne (Emma Repede)

[sequence]
1,2,3,4

[1]
M-ai binecuvântat, o, Doamne!
Cuvântul Tău cu mine ai împlinit.
/: Mi-ai dat și mie harul jertfei tale,
Să fiu răscumpărat și mântuit. :/

[2]
Ești cetățuia mea și medic,
Privirea Ta o ai asupra mea.
/: Te îngrijești de mine, Bun Stăpâne,
Cum nimeni niciodată n-ar putea. :/

[3]
Te laud, Te slăvesc, o, Doamne,
În casa mea minuni ai făptuit!
/: Când Te-am chemat, cu brațul Tău de Tată,
Întotdeauna Tu ne-ai izbăvit. :/

[4]
Te voi urma, Isuse Doamne,
În ascultare voia-Ți voi împlini.
/: Ca ucenic, mereu smerit, slujindu-Ți
Glorificat, să fii Isus iubit. :/
