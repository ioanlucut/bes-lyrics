[title]
Din țesuturi nevăzute

[sequence]
1,c,2,c,3,c

[1]
Din țesuturi nevăzute,
Din celule mii și mii,
O făptură minunată m-ai creat.
Legi de nimenea știute,
Fenomene și-energii,
Le-ai pus în mișcare,
Doamne Prea-Înalt!

[chorus]
/: Dintr-o mână de țărână
Cu iubire m-ai creat,
Mi-ai dat, Doamne, chipul Tău,
Chipul frumos din Dumnezeu.
O, ce minunat, o ce minunat! :/

[2]
Decât orice vietate
Mai presus m-ai așezat,
Și m-ai întocmit
Chiar după chipul Tău.
Te voi lăuda în toate de acum
Și până-n veac,
Veșnic și Atotputernic Împărat.

[3]
O știință minunată
Mai presus de-orice puteri,
Mă cutremur, Doamne, atunci
Când mă gândesc.
Fii slăvit, iubite Tată,
Pe pământ și sus în cer!
Ziditor ce din vecii,
Același ești.
