[title]
Cât va fi pământul sfânt, va răsuna

[sequence]
1,c,2,c,3,c

[1]
Cât va fi pământul sfânt, va răsuna
Imnul adorării pentru slava Ta.
Orice neam sau limbă Te va lăuda,
Tu ești Creatorul, Tu-n veci vei rămânea.

[chorus]
Slavă, slavă, noi Te lăudăm
Și din inimi închinare-ți dăm,
Imnul laudei sfinte-n veci nu va-nceta,
Toată veșnicia Doamne-ți vom cânta.

[2]
Nu va fi vreodată-un colț de pe pământ
Să nu-Ți cânte laudă, Ție, Doamne Sfânt!
Dacă omenirea nu Te va lăuda
Va cânta natura, aștrii vor cânta.

[3]
Dacă unii astăzi nu Te vor slăvi
Mâine regreta-vor când Te vor primi.
Dacă azi ni-i gândul de tristețe nins
Mâine va fi vesel sus în Paradis.
