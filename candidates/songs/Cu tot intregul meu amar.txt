[title]
Cu tot întregul meu amar

[sequence]
1,c,2,c,3,c

[1]
Cu tot întregul meu amar,
Cu multele-mi suspine,
Cu plânsul fără de hotar,
Isuse, vin la Tine!

[chorus]
/: Primește-mă cum sunt,
Cu multele-mi greșale
Și spală-mă, Isuse scump,
În jertfa milei Tale. :/

[2]
În fața Ta îngenunchiez
Cu lacrime amare,
Te rog, Isuse îndurat,
Să-mi dai și-acum iertare!

[3]
Primește-mi toată viața mea
Și-n slujba Ta mă ține
Ca-n clipa când mă vei chema
Să pot veni la Tine.
