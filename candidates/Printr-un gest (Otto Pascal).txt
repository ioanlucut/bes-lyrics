[title]
Printr-un gest (Otto Pascal)

[sequence]
1,c,2,c,3,c

[1]
O rază de soare s-a împrietenit
Cu-n biet copilaș ce umbla rătăcit,
Cu ochii în lacrimi, murdar, zdrențuit,
Flămând de iubire cerșea umilit.

[chorus]
Printr-un gest cât de mic
Poți să-mbraci cu iubire un suflet rănit
Împlinit, cugetul îți va fi
Când obrajii murdari vor zâmbi.

[2]
În negura nopții, cu-al ei val de frig,
În ceață-nvelit doar, dormea un copil.
Tristețea-l cuprinde ca mama la piept,
Visând cu speranță Căminul Ceresc.

[3]
Din tot ce-am pierdut, doar copilăria
Aș vrea să-mi răscumpăr, oricât m-ar costa.
Aș vrea, pe-nserat, să spun povestirea
Șoptită de mama din visu-mi orfan.