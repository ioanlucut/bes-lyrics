[title]
Mă închin numai lui Dumnezeu (Otto Pascal)

[sequence]
1,2,3,4

[1]
Mă închin numai lui Dumnezeu,
Plin de dor, cu tot cugetul meu,
/: Fără Tine aş fi doar un rob zdrenţuit,
Dar Tu-n braţe cu drag m-ai primit. :/

[2]
Când am fost doborât la pământ,
Inima în fărâme s-a frânt,
/: Mi-ai legat rănile, iertând păcatele,
Nu mai vreau să-Ţi întorc spatele. :/

[3]
Mâna Ta, o voi ţine mereu,
Mă condu când pe cale e greu...
/: Voi păşi lăudând numele Tău Preasfânt,
Câte zile voi fi pe pământ. :/

[4]
Iar când vei reveni, printre nori,
Să-i înalţi pe cei biruitori,
/: Nu uita inima, ce cu dor Te-aştepta,
Căci și-n ceruri, Te va lăuda. :/
