Title: Învaţă-mă să-nfăptuiesc

1. Învaţă-mă să făptuiesc,
O, Doamne, voia Ta mereu,
Să nu pot altfel să trăiesc,
De-ar fi să piară trupul meu!

R: /:Voia Ta, voia Ta,
Doamne-n veci voia Ta
Să mă umple deplin
Pentru Tine, Amin! :/

2. Căci voia Ta e tot ce-i bun
Şi azi şi mâine şi în veac.
Ajută-mi ei să mă supun,
Să pot să-Ţi fiu oricând pe plac!

3. Tu ai, prin Duhul Tău Cel Sfânt,
Nebănuite, sfinte căi
Să mă înveţi, pe-acest pământ,
Voinţa Ta şi paşii Tăi!

4. Aceasta-i rugăciunea mea;
Spre Tine necurmat o-ndrept,
Şi-n orice-mprejurare grea,
Să-mi ardă voia Ta în piept!
