Title: O, de-aş avea eu limbi o mie

1. O, de-aş avea eu limbi o mie
Şi mii de buze să cuvânt
Pe tonuri mii o armonie
Spre slava Celui pururi sfânt,
/: I-aş mulţumi de ce-a făcut
Cu mine, fiul cel pierdut. : /

2. O, de-ar suna al meu glas tare,
Să se audă pân’ la cer,
Căci sângele-mi ca-ntr-o vâltoare
Se zbate, Doamne, când Te cer.
/: De-ar fi toata suflarea mea
Un imn spre închinarea Ta! : /

3. De ce tăceţi, cântări de slavă?
Mai sus, mai sus, zburaţi mai sus!
Aduceţi veşnică cinstire
Şi mulţumire lui Isus.
/: Şi sufletul, şi trupul meu
Servească-n veci pe Dumnezeu. : /

4. Cânta-voi imnuri Ţie, Doamne,
Cât voi putea rosti cuvânt;
Şi jertfa bucuriei mele
Ţi-aduc cât voi fi pe pământ.
/: Când buzele-mi n-or mai putea,
Suspinul meu Te-a lăuda! : /
