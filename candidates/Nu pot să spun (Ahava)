[title]
Nu pot să spun (Ahava)

[sequence]
1,c,2,c,e

[1]
Nu pot să spun cât a răbdat şi cât a suferit,
Când sus pe-un deal, pe-o cruce s-a jertfit,
Dar pot să spun că-n jertfa Sa, am fost răscumparat
Şi de păcat eu sunt eliberat.

[chorus]
Nu pot să spun ce mare har Isus ne-a dat la toţi în dar,
Când a murit pe cruce la Calvar.
Cum a iertat acel tâlhar, a şters şi-al meu trecut murdar
Şi liber eu îi cânt că m-a salvat.
Dar pot să spun că al Său har îți dă, acum, iertare-n dar,
Murind şi pentru tine la Calvar.
Primeşte-L azi, nu amâna şi El îți va schimba inima ta,
Ca să fii pe veci salvat.

[2]
Nu pot să spun, prieten drag, ce mult a suferit
Când ai strigat: Să fie răstignit!
Dar pot să spun că-n jertfa Sa poţi fi răscumparat
Şi de păcat poţi fi eliberat.

[ending]
Primeşte-L azi să fii pe veci salvat!
