[title]
Blandul pastor
[sequence]
1,2,3,4,5,6
[1]
Odată L-am văzut trecând
Cu turma pe Păstorul blând;
/: Mergea cu turma la izvor
Blândul Păstor, blândul Păstor :/
[2]
Pe oaia ce căzuse jos
A ridicat-o El duios
/: Și-a dus-o-n brațe iubitor
Blândul Păstor, blândul Păstor :/
[3]
Pe alta care la pământ
Zăcea cu piciorușul frânt
/: El o legă mângâietor
Blândul Păstor, blândul Păstor :/
[4]
Iar mai târziu L-am întâlnit
Cu spini era împodobit
/: Într-o mulțime de popor
Blândul Păstor, blândul Păstor :/
[5]
Când L-am văzut,
L-am întrebat:
”Cine sunt cei ce Te-au scuipat?”
/: Atunci a suspinat ușor
Blândul Păstor, blândul Păstor :/
[6]
Și mi-a răspuns duios și lin:
”Cei ce mi-au pus cununi de spini
/: Sunt cei la care iubitor
Le-am fost Păstor,
Le-am fost Păstor” :/
[7]
Atunci oile-au venit
Pe cruce sus L-au răstignit,
/: Iar El plângea de mila lor
Blândul Păstor, blândul Păstor :/