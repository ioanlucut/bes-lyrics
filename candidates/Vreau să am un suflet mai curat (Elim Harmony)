[title]
Vreau să am un suflet mai curat (Elim Harmony)

[sequence]
1,c,2,c,b,c

[1]
Viața-i trecătoare, drumul unei frunze spre Pământ,
Păsări călătoare ne învață drumul spre Cel Sfânt.
Ce lăsăm în urmă? Suntem noi exemple de urmat?
Ceea ce rămâne poate fi un dar înmiresmat?

[chorus]
Vreau să am un suflet mai curat,
Cugetul să îmi fie nepătat
Și să iert pe acel ce mi-a greșit, să ajut pe cel lipsit,
Să împart în jurul meu mireasma Lui Dumnezeu.

[2]
Încercări, ispite mă-mpresoară, adesea, ca un vânt,
Pe genunchi în taină chem cu lacrimi ajutorul sfânt,
Vreau să spun ca Pavel: „Am luptat aici pentru Hristos,
Voi primi cununa, dacă în luptă am fost victorios!”

[bridge]
Ce lăsăm în urma noastră,
Până vom ajunge acasă?
Împlinire vom avea,
De vom semăna iubire.
