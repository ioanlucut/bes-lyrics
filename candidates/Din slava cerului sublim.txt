[title]
Din slava cerului sublim

[sequence]
1,2,3,4,5

[1]
Din slava cerului sublim
Te-ai coborât la noi Isuse
/: Ai vrut cu drag să Te iubim
Dar n-am știut să Te primim
Și-aceasta sufletu-Ți răpuse. :/

[2]
Ți-am scris osânda în sobor
Și-a noastre bice Te bătură
/: Iar Tu de mila tuturor
Răbdai arsura bicelor
Căci ne-ai iubit fără măsură. :/

[3]
Ți-am pus cununa cea de spini
Și apoi cu crucea din cetate
/: Te-am dus să mori pe ea străpuns
Iar Tu nimic nu ai răspuns
Murind cu mâini nevinovate. :/

[4]
O de-am fi priceput că mori
De dragul nostru din iubire
/: Ai fost un Miel ispășitor
Și-a treia zi cu slavă-n zori
Te-ai îmbrăcat în nemurire. :/

[5]
O Tată scump ce mult dorim
Plecați să plângem pentru vină
/: Iertarea Ta să o primim
Ca-n zori cu toți să ne-ntâlnim
În haine albe de lumină. :/
