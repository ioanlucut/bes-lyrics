[title]
Cel de stă sub ocrotirea

[sequence]
1,2,3

[1]
Cel ce stă sub ocrotirea Celui Preaînalt de sus,
Și se odihnește-n umbra Celui tare de nespus.
Zice pururi despre Domnul ”El e cetățuia mea,
Dumnezeul meu în care mă încred și voi scăpa.”

[2]
Mii să cadă lângă tine, zeci de mii la dreapta ta,
Nu te teme, căci de tine nu se va apropia.
Doar vei sta și cât privi-vei împrejur cu ochii tăi,
Vei vedea nenorocirea și răsplata celor răi.

[3]
Nu te teme nici de groaza din a nopții negre vremi,
Și nici de săgeata zilei tu nicicând să nu te temi.
Căci la îngerii puternici Dumnezeu va porunci,
Și a tale căi în toate pururi ei te vor păzi.
