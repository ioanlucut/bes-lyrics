[title]
Când pe cale ești aproape ca să cazi

[sequence]
1,c,2,3,t

[1]
Când pe cale ești aproape ca să cazi,
Amintește-ți că ai în cer un Tată,
Spune-i Lui tot ce te-apasă-n suflet azi,
Cu-ndurare te primește și te iartă.

[chorus]
/: Ce minunat să poți să spui
Că ești copilul Domnului
Și-n El poți să te-ncrezi mereu,
El poartă toată grija ta
Și-ți dă din mângâierea Sa,
Ce minunat e Dumnezeu! :/

[2]
Când te-ncearcă îndoieli și-amărăciuni,
Amintește-ți că ai în cer un Tată,
Vin’ la El ne-ntârziat cu rugăciuni,
El ți-aduce pace sfântă minunată.

[3]
Stai mereu încrezător în Tatăl Sfânt,
Orice-ar fi să vină-n calea ta în viață,
El îți dă puteri să lupți pân’ la sfârșit,
Să sfârșești cu bine lupta ce stă-n față.

[chorus 2] 
/: Ce minunat să ai în cer
Un Tată cum e Tatăl meu
Și-n El poți să te-crezi mereu,
El iartă toată vina ta
Și-ți dă din mângâierea Sa,
Ce minunat e Dumnezeu! :/
