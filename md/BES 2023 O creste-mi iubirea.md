[title] O creste-mi iubirea
[sequence] 1,2,3,4
[1]
„O, crește-mi iubirea, în inima mea!”
Isuse, Isuse, mereu Te-aș ruga.
/: Îmi umple cu dorul pe care-l aștept
Și ochii, și glasul, și inima-n piept :/
[2]
O, crește-mi iubirea, Isuse iubit,
Să fiu de-a ei haruri deplin copleșit,
/: Să-mi crească în suflet, cu val după val,
Ca râul ce crește de dă peste mal :/
[3]
O, crește-mi iubirea, iubite Isus,
În starea și locul în care m-ai pus
/: Să port pretutindeni belșugu-i de har
Și-a ei revărsare să n-aibă hotar :/
[4]
O, crește-mi iubirea cu focu-i sfințit,
Chiar numai cu ură de-aș fi răsplătit
/: Să nu pot, Isuse, trăi fără ea,
O, crește-mi iubirea în inima mea :/

