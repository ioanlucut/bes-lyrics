[title] Cu dor astept mareata zi
[sequence] 1,c,2,c,3,c,4,c
[1]
Cu dor aștept măreața zi
Când iarăși o să vie,
Isuse, scump și drag Isus,
A Ta Împărăție.
[chorus]
Ființa mea suspină
Și-atât de mult ar vrea
Ca, mai curând, să vină
Împărăția Ta!
[2]
Pământu-ntreg va tresălta,
Cântând de bucurie,
Când Tu, Isuse, vei veni
Cu-a Ta Împărăție.
[3]
Adâncă pace va domni
Și-adâncă armonie,
Atunci când Tu vei reveni,
Cu-a Ta Împărăție.
[4]
Ajuta-mă ca să-Ți slujesc
O, Doamne, numai Ție,
Ca-n ziua-aceea să primesc
A Ta Împărăție.

