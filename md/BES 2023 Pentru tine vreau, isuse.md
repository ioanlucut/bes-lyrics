[title] Pentru Tine vreau, Isuse
[sequence] 1,c,2,c,3,c,4,c
[1]
Pentru Tine vreau, Isuse,
Toată viața să trăiesc,
Adevărul Tău în lume
Și-al Tău Nume să-L vestesc!

[chorus]
/: Pentru Tine vreau, Isuse,
Toată viața să mă lupt,
Până-n clipa sfântă-n care
Lanțul tare fi-va rupt! : /
[2]
Pentru Tine vreau, Isuse,
Să-nving orice suferinți
Am ales a jertfei Cale
Pentru-a Tale biruinți!

[3]
Pentru Tine-aș vrea, Isuse,
Să trăiesc, să cânt, să mor,
Să vestesc a Tale sfinte,
Dulci cuvinte tuturor!

[4]
Pentru tine, drag Isuse,
Tot ce am, de mi-aș jertfi,
N-am să-Ți pot, cu viața toată,
Niciodată răsplăti!

