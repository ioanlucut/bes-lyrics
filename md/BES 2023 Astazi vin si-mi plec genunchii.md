[title] Astazi vin si-mi plec genunchii
[sequence] 1,2,3,4
[1]
Astăzi vin și-mi plec genunchii,
Înaintea ieslei Tale,
/: Copilaș din altă lume
Obosit de frig și cale. :/
[2]
Și-mi plec inima și fața,
Copilaş din zare-albastră,
/: Și mă-nchin, cu umilință,
Călător în lumea noastră. :/
[3]
Nu am smirnă ca şi magii,
Nici tămâie și nici aur;
/: Lacrimile pocăinței
Îmi sunt singurul tezaur. :/
[4]
Ți le-aduc acum-nainte,
Cu sfială și rușine,
/: Copilaș venit din ceruri,
Să porți crucea pentru mine. :/

