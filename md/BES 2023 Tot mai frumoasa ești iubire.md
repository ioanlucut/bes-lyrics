[title] Tot mai frumoasa ești iubire
[sequence] 1,2,3,4
[1]
Tot mai frumoasă ești, Iubire,
Din zi în zi, din ceas în ceas!
/: Și dulcea ochilor privire,
Mai limpezită Ți-a rămas. :/
[2]
Ce trecătoare-s toate, toate,
Și oameni, și așezări și legi.
/: Nimic din ce-i acum nu poate
Să treacă-n veacurile-ntregi. :/
[3]
Doar Tu, Iubire, Tu ai viață
În veșnicii neprinse-n gând
/: Și tot mai tânără Ți-e fața,
Cu cât trec vecii rând pe rând. :/
[4]
Tot mai frumoasă ești, Iubire,
Și fiii Tăi așa-s mereu
/: Eu nu știu altă fericire,
Dar știu că Tu eşti Dumnezeu. :/

