[title] Sunt fericit, cerul mi-a daruit
[sequence] 1,p,c,2,p,c,p
[1]
Sunt fericit, cerul mi-a dăruit,
Tot ce eu am dorit în viață
Îmi amintesc, când eu te-am întâlnit
Soarele mi-a zâmbit frumos.

[prechorus]
Printre miile de flori,
Curcubeul în culori
Am privit, te-am zărit
Nu știam că tu erai
Darul meu trimis din rai
Darul meu, tu erai.

[chorus]
Iubirea ta e un dar din Paradis
Spre o lume minunată,
Porți de aur a deschis.
Vom străbate amândoi
Prin furtună și prin ploi
Dumnezeu este cu noi, El e cu noi.
[2]
În ochii tăi cerul a strălucit
Și-n șoaptă mi-a vorbit, duios
Dragostea e de la Dumnezeu
Acesta-i darul Său pentru noi.

