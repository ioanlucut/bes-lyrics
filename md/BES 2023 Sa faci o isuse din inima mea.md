[title] Sa faci o Isuse din inima mea
[sequence] 1,2,3,4
[1]
Să faci, o, Isuse, din inima mea,
O harfă divină, să cânți Tu cu ea
/: Și corzile-i sfinte să sune mai plin
Acordul iubirii, măreț și divin :/
[2]
Să faci, o, Isuse, din inima mea,
O candelă sfântă, să ardă în ea
/: Mireasma iubirii cu focu-i ceresc,
Ca pururi în lume iubind să trăiesc :/
[3]
Să faci, o, Isuse, din inima mea,
Epistolă sfântă, să scrii Tu în ea
/: Cuvântul iubirii, plăcut și duios.
Să-ndemne pe-oricine spre cerul frumos :/
[4]
Să fie, Isuse, și inima mea,
Să fie întruna ca inima Ta
/: Izvor de iubire, de milă, de har
Mereu tot mai plină pe-al jertfei altar :/

