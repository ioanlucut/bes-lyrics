[title] Ah cat ma simtesc de bine
[sequence] 1,2,3,4,5,6
[1]
Ah, cât mă simțesc de bine
Când e Domnul lângă mine
Și cu El trăiesc.
/: Însă ce jale m-apasă,
Când mă depărtez de casă,
Când Îl părăsesc :/
[2]
Sufletul meu însetează,
Și ochii mei lăcrimează,
Când n-am pe Isus.
/: Eu atunci sunt ca pământul
Când îl bate mereu vântul,
Și e secetos :/
[3]
De aceea, frățioare,
Ca și cerbul la izvoare,
Eu alerg mereu
/: Și de-L aflu pe El iară,
O frumoasă primavară
E-n sufletul meu. :/
[4]
Doamne, câtă mângâiere
Îmi aduci Tu în durere,
Isuse iubit.
/: Când mă plec sub a Ta cruce,
Viața-mi este tot mai dulce
Și sunt fericit :/
[5]
Doamne, cât voi fi în viață,
Ne-ncetat Tu mă învață
Ca să cânt mereu
/: Eu voiesc tot înainte
Să Te laud Doamne sfinte,
Aici pe pământ :/
[6]
Doamne, mai am o dorință
Și Te rog, cu umilință,
Auzi ruga mea.
/: Vreau cât voi trăi în lume,
Totdeauna să pot spune:
„Fie voia Ta!” :/

