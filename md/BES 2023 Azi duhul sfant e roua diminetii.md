[title] Azi Duhul Sfant e roua diminetii
[sequence] 1,c,2,c,3,c
[1]
Azi Duhul Sfânt e roua dimineții,
Peste poporul cel răscumpărat;
E aurora, bucuria vieții,
Puterea Celui ce ne-a mângâiat.
[chorus]
/: Azi, Duhul Sfânt e-o binecuvântare
A mângâierilor de la Rusali;
E-o ploaie mai târzie pe ogoare,
Și-o bucurie pentru credincioși. :/
[2]
Azi, Duhul Sfânt aprinde-n noi lumina,
Ne lămureşte scopul jertfei Lui,
Ne pregăteşte să primim cununa
Cununa slavei, haina cerului.
[3]
Azi, Duhul Sfânt ne-nflăcărează dorul
Să-L preamărim pe Răscumpărător;
Ne umple de putere Creatorul,
Putere din izvor strălucitor!

