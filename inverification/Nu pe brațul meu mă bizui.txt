[title]
Nu pe brațul meu mă bizui

[sequence]
1,c,2,c,3,c

[1]
Nu pe brațul meu mă bizui,
Brațul meu e-atât de slab,
Căci dușmanul m-ar învinge
Și m-ar nimici degrab’.

Nici pe ajutorul sorții,
Nu mă bizui nicidecum,
Când m-aș crede cel mai tare,
M-aș vedea căzut în drum.

[chorus]
/: Eu mă bizui doar pe Tine,
Cel deplin și credincios
Numai Tu mă ții puternic,
Domnul meu, Isus Hristos. :/

[2]
Nu pe firea mea cea slabă,
Nu mă bizui nicidecum,
Chiar și când te crezi mai sigur,
Cazi zdrobit în praf pe drum.

Nu mă bizui nici pe oameni,
Nici pe-ale lumii promisiuni,
Nici pe slava ce-a de-o clipă,
Toate-s umbre și minciuni.

[3]
Da, mă bizui doar pe Tine,
Dulce Dumnezeul meu,
Care Singur ești în stare
Să-mi ții fruntea sus mereu.

Da, mă bizui doar pe Tine,
Veșnicul Biruitor,
Tu să-mi încununi răbdarea,
Cu un nimb nemuritor.