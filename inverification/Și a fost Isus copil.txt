[title]
Și a fost Isus copil

[sequence]
1,2,3,4,5

[1]
Și a fost Isus copil
Fără leagăn, fără slavă.
Și-n ființa Lui firavă
Au pătruns fiori de ger.
Și a fost Isus copil,
/: Ca să aibă toți copiii Tată-n cer. :/

[2]
Și a fost Isus sărac.
Se uitau cu milă bacii
Cum I-ardeau pe față macii,
Cel mai trist dintre copii.
Și a fost Isus sărac,
/:Ca să aibă toți săracii bogății. :/

[3]
Și a fost Isus flămând.
Și plângea din albul pânzii
Cum plâng mieii-n zori, plăpânzii,
Cu-ai lor ochi înlăcrimați.
Și a fost Isus flămând,
Ca să fie toți flămânzii săturați. :/

[4]
Și a fost Isus un miel
Ce-L pândeau pe-afară leii.
Și din culmile Iudeii
Și-n pustiul arzător...
Și a fost Isus un miel,
/: Ca să aibă-n El toți mieii un Păstor. :/

[5]
Și a fost un rob Isus
Sus, slujind Împărăția,
Jos, la Iosif și Maria.
Lumii-ntregi S-a dat răpus
/: Ca să-avem și noi robia
Și-nfierea lui Isus. :/