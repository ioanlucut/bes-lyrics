[title]
Eu cred în vindecările divine

[sequence]
1,c,2,c,3,c,4,c,5,c,6,c

[1]
Eu cred în vindecările divine,
Căci El mă vindecase și pe mine,
Căci El e doctorul Cel bun și mare,
În El găsești alin și vindecare.

[chorus]
/: În Numele Lui ești vindecat,
În Numele Lui poți fi iertat,
În Numele Lui ești mântuit,
În Numele Lui ești fericit. :/

[2]
Eu cred în El, căci El în veci trăiește
Și este Atotputernic și slăvit,
El orice boală o tămăduiește,
Căci El e Domnul Care ne-a-ntocmit.

[3]
Eu cred în Domnul care ne conduce,
Prin stâlpul Său de foc mistuitor,
În rănile și-n jertfa de pe cruce
Găsim cu toți balsam vindecător.

[4]
Eu cred, așa cum a crezut sutașul:
„O, Doamne, zi o vorbă și-i de-ajuns!
Ne vindecă și nouă copilașul!
La ruga noastră dă-ne azi răspuns.”

[5]
Eu cred ca și femeia feniciană,
Căci El mai dă și azi firimituri.
Când El îți pune degetul pe rană
Ești vindecat ca orbul din Scripturi.

[6]
Eu cred în Domnul care-așa ne spune:
„Cu nici un chip Eu nu te voi lăsa!”
Eu vin smerit la El în rugăciune
Și spun la toți de vindecarea Sa.