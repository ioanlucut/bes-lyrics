[title]
În zori de zi când ai trecut

[sequence]
1,2,3

[1]
În zori de zi când ai trecut,
La margine de drum, căzut, eram
Și atunci când eu nici nu gândeam,
Spre mine un Samaritean s-a aplecat.

/: Era cu ochii-nlăcrimați,
Privirea-I blândă, o, ce mult mi-a spus!
Și mi-a vorbit cu glas duios
Că mai primește-un păcătos
Și m-am convins, era Isus. :/

[2]
Lovit de-al lumii greu păcat
Eu nu credeam că pot vreodat’ să fiu salvat.
Nu aveam o țintă-n drumul meu,
Nici ajutor când mi-era greu în viața mea.

/: Credeam că-s singur chiar de tot,
Că nu mai am în lume rost nicicând
„Dar nu-i așa!” un glas mi-a spus
Și m-a luat cu El, m-a dus,
Și m-am convins, era Isus. :/

[3]
Nu cred că poate un om la fel
Să facă-asemenea ca El, c-un păcătos:
Să ierte tot ce i-a greșit,
O viață, cât necontenit, a fost hulit.

/: Nu pot să cred că altu-a fost
Când mi-a dat mâna și de jos m-a ridicat.
Prin jertfa sfântă El mi-a spus
Cum dus-a crucea până sus
Și sunt convins, era Isus. :/