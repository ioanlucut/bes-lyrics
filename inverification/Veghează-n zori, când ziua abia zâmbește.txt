[title]
Veghează-n zori, când ziua abia zâmbește

[sequence]
1,c,2,c,3,c

[1]
Veghează-n zori, când ziua abia zâmbește,
Când totul este iar înviorat,
În tine poate încă dăinuiește
Vreo umbră neagră, plină de păcat.

[chorus]
Iar în amurg, când totul se-odihnește,
Tu îndreaptă-ți gândul iarăși spre Isus.
Îi cântă laudă și Îi mulțumește:
Pe a Lui cărare Domnul iarăși te-a adus.

[2]
Veghează-n orice clipă-a vieții tale,
Chiar și atunci când totul e senin,
Căci firea ta e rea din cale-afară
Și-n jurul tău e un dușman hain.

[3]
Și la amiază, în munca grea a zilei,
Și în vâltoarea ei tu să veghezi;
În rugăciunea dragostei și-a milei,
Doar cu Isus rămâi și să lucrezi.