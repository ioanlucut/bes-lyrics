[title]
Fraților credința noastră s-o păzim

[sequence]
1,c,2,c,3,c

[1]
Fraților, credința noastră s-o păzim!
De pe drumul crucii să nu rătăcim,
De pe calea sfântă, să nu dăm ’napoi,
Facă Domnul ce-o vrea să facă cu noi.

[chorus]
Suntem gata ca să ne jertfim!
Pentru Domnul chiar să și murim!
/: A noastră cetate nu e pe pământ
Este sus în ceruri, e la Tatăl sfânt. :/

[2]
Nu ne este frică de nici un dușman,
Mergem cu-ndrăzneală înspre Canaan
Și-n credința noastră, sta-vom neclintiți
Cu Avraam și Iacov ai noștri părinți.

[3]
Dacă ne-ar închide ca pe Daniel,
Ne va scăpa Domnul sfânt, Emanuel
Chiar în strâmtoare El va fi cu noi
Ne face scăpare din orice nevoi.