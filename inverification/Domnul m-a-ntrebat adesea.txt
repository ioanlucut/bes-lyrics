[title]
Domnul m-a-ntrebat adesea

[sequence]
1,c,2,c,3,c

[1]
Domnul m-a-ntrebat adesea:
„Vrei să fii voios?”
Dacă da, atunci, primește-L
Pe Isus Hristos!

După multă-mpotrivire,
Eu L-am ascultat
Pace sfântă, bucurie-n suflet
El mi-a dat.

[chorus]
/: Aleluia! Aleluia!
Imnurile bucuriei
Sună ne-ncetat.
Aleluia! Aleluia!
Pacea Sa cea minunată,
Pentru veci mi-a dat. :/

[2]
Astăzi, chem pe cei ce-n lume
Nu sunt fericiți,
Toți cei plini de mari păcate
Astăzi sunt primiți.

Domnul Isus îi sfințește-n
Sângele Lui sfânt
Schimbă gândul, vorba, fapta,
Prin al Său Cuvânt.

[3]
Dacă vrei și tu, amice,
Poți să Îl primești.
Inima ta ți-o deschide
Și-astfel Îl găsești!

Fericire veșnică
El îți oferă-n dar,
Sus în cer, cu Domnul Isus,
Te vei bucura.