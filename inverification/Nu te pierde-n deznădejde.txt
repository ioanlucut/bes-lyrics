[title]
Nu te pierde-n deznădejde

[sequence]
1,c,2,c,3,c,4,c,5,c

[1]
Nu te pierde-n deznădejde
Când te-ncearcă vreo urgie,
Domnul va preface-n tine
Întristarea-n bucurie.

[chorus]
/: Domnul, Domnul
E nădejdea ta, e salvarea ta!
Întristarea-n bucurie-ți va schimba. :/

[2]
Nu privi la slăbiciune,
Nici la viața ta pustie,
Ci la Domnul, El preface
Întristarea-n bucurie.

[3]
Nu deschide poarta minții,
Gânduri negre ca să intre,
Crede-n Domnul, căci El schimbă
Întristarea-n bucurie.

[4]
Nu te îndoi-n credință,
Domnul este-a ta tărie
Și El îți preschimbă-n taină
Întristarea-n bucurie.

[5]
Cântă Domnului întruna,
Mulțumește-I, că El știe
Când să schimbe-n tine toată
Întristarea-n bucurie.