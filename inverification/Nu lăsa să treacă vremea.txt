[title]
Nu lăsa să treacă vremea

[sequence]
1,c,2,c,3,c

[1]
Nu lăsa să treacă vremea,
Trece însăși viața ta!
Se apropie și timpul,
Socoteală când vei da.

Trece ziua cea de azi,
Mai în jos cu-o treaptă cazi,
Sau cu una te ridici,
Căci nu poți sta tot aici.

[chorus]
Te ridici sau cobori?
Te ridici sau cobori?
Te întreb de două ori:
„Te ridici sau te cobori?”

[2]
Oare banii-ți sunt căderea,
De nu poți să te ridici?
Căci sunt mulți cu mare-avere,
Dar cu sufletele mici.

Dacă vrei să fii bogat,
Să ai sufletul curat,
Bogății să nu le zici
Celor ce rămân aici!

[3]
Nu căuta mărirea lumii,
Nu căuta să fii ’nălțat,
Căci Domnul Isus ne spune:
„Totul va fi spulberat!”

Dumnezeu a lepădat
Ce la oameni e-nălțat,
Umilința de-o păzești,
Află că pe-un bun drum ești.