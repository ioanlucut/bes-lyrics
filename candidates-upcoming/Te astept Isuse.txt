Title: Te astept Isuse

Te-aştept Isuse privind spre ceruri
Să văd dacă nu vii
În orice seară, eu Te chem iară
Pentru-a mă pregăti

/:Tu eşti aproape, poate la noapte
S-ar întâmpla să vii
Haina-i pătată, nu e curată,
Ce fac eu dacă vii? :/

Te-aştept şi ziua şi-mi este frică
Căci Tu vei aparea
O, dă-mi putere când am durere
Ca să mă pot lupta.

/:Sfântul Tău sânge şi-acuma curge
El poate-a mă spăla
De orice vină, de orice tină
Numai Tu poţi ierta. :/

Când dimineaţa dispare ceaţa
Din pat am tresărit
Mă scol degrabă, privesc afară
Să văd dacă ai venit.

/:Ca orişicare în aşteptare
De-acuma stau mereu
Viaţa mea toată îmi e predată
De-acum eu sunt al Tău. :/


