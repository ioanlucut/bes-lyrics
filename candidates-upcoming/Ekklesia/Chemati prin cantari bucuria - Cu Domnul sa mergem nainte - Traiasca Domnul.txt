[title]
Chemati prin cantari bucuria - Cu Domnul sa mergem nainte - Traiasca Domnul

Chemaţi prin cântări bucuria,
Chemaţi-o cu voi când lucraţi,
Căci Tatăl vă dă-mpărăţia,
Ca-n ea, voi să vă bucuraţi

Chemaţi bucuria să vină,
Ea-ntrece comori şi averi,
Aşa-i bucuria divină:
Te umple de sfinte puteri

Trezeşte-te azi, tu, ţărână
Şi-n suflet şi-n duh vă treziţi
Şi harfă şi tu alăută,
Cu toate-ntr-un glas vă uniţi

Căci Tatăl găseşte plăcere
În fiul ce-i vesel oricând,
Ce greul şi multa durere,
Le duce pe umeri cântând!

Lăsaţi bucuria divină
Să joace pe feţe şi-n duh,
Cu ea veţi putea voi străbate
Pustiul cu al lui greu zăduf.

Amarul şi îngrijorarea
Fugi-vor de parcă n-au fost,
Cântarea va pune pe fugă
Întreg iadul cel furios!

Mereu bucuraţi-vă-n toate,
Că-n toate afla-ve-ţi cântări
Şi-n ele-aripi ca să vă poarte
Spre tot mai seninele zări

Din ceruri pornită-i cântarea
Şi-n ceruri se va-ntoarce iar;
Păstraţi-i curată cărarea,
Ce duce spre marele Har!

Cu Domnul să mergem ‘nainte
Cu Domnul să mergem cântând
/: Când totul se stinge-n morminte
Cu El biruim orişicând! : /

Cu El biruim, cu El biruim
Oricât de-ndârjită e lupta
Cu Domnul Isus biruim!

Isus e în veci Împăratul
Căci El e de-a pururea viu
/: Prin moarte-a plătit El păcatul
Mormântu-i rămas-a pustiu: /

Când mergem cu El e lumină
Iubire şi cântec şi har
/: Cu Domnul izbânda-i deplină
Iar pacea e fără hotar: /

Trăiască Domnul!
El este Stânca mea În care mă încred.
Trăiască Domnul!
El este Stânca mea Și cetățuia mea

Nu pot uita vreodată
Iubirea arătată de Isus,
M-a-mbrăcat în haine albe

A pus pe mine podoabele din cer,
El mi-a dat haina de nuntă,
Ce privirea o încântă, orișicui
Și în mine a pus o taină,
E iubirea arătată omului

Trăiască Domnul!
El este Stânca mea În care mă încred.
Trăiască Domnul!
El este Stânca mea Și cetățuia mea

Și viața când va trece
Nu vreau să-mi fie rece inima
Că vreau să-i cânt iubirea
La Acel ce nemurirea-n dar mi-a dat.

Dumnezeu îmi dă tărie
Să îi cânt cu bucurie numai Lui,
În necaz și clipe grele
Îmi trimite mângâiere, harul Lui.

Trăiască Domnul!
El este Stânca mea în care mă încred.
Trăiască Domnul!
El este Stânca mea și cetățuia mea

Iar când cei răi pe urme
Doreau să-mi ia viața am zărit,
O cetate de scăpare
Ajutor și alinare la necaz

Din groapa cea adâncă
M-a pus să stau pe stâncă, mâna Lui,
Și în turnul de scăpare
Fericit cânt o cântare, Domnului.

Trăiască Domnul!
El este Stânca mea în care mă încred.
Trăiască Domnul!
El este Stânca mea și cetățuia mea
