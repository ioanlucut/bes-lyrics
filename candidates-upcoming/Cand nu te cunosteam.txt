Title: Cand nu te cunosteam

Când nu te cunoşteam Tu m-ai chemat,
Cu dragoste M-ai ridicat.
Prin jertfa Ta Isus, am fost sfinţit
Și haine noi mi-ai dăruit! 

Doamne, vreau să te slujesc cât voi trăi,
Drumul Tău să îl urmez în fiecare zi! 
Până-n ziua când la cer mă vei chema
Sunt aici Isus la dispoziţia Ta!

Părinte mare har mi-ai dăruit:
Să Te slujesc, Domn infinit.
Eu doar un simplu rob neînsemnat,
Tu - Domn al Vieții, Împărat!

Cu tot ce am Isus mă dăruiesc
Mireasma Ta s-o răspândesc
Trăind mereu, cu zel, al Tău Cuvânt,
Înaintând prin Duhul Sfânt!


